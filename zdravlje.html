<!DOCTYPE html>
<!--[if lt IE 7]>      <html class="no-js lt-ie9 lt-ie8 lt-ie7"> <![endif]-->
<!--[if IE 7]>         <html class="no-js lt-ie9 lt-ie8"> <![endif]-->
<!--[if IE 8]>         <html class="no-js lt-ie9"> <![endif]-->
<!--[if gt IE 8]><!--> <html class="no-js" lang="en"> <!--<![endif]-->

<head>
	<meta http-equiv="Content-Type" content="text/html; charset=utf-8" />
	<title>Zdravlje i ishrana pasa</title>
 <meta name="viewport" content="width=device-width, initial-scale=1, maximum-scale=1">
 <meta name="description" content="Zdravlje vaših ljubimaca">
	<link rel="stylesheet" type="text/css" href="css/demo.css" />
        <link rel="stylesheet" type="text/css" href="css/style.css" />
	<link rel="stylesheet" href="css/normalize.css">
	<link rel="stylesheet" href="slider.css">
	<link href="css/zdravlje.css" rel="stylesheet" />
<link href='http://fonts.googleapis.com/css?family=Francois+One&subset=latin,latin-ext' rel='stylesheet' type='text/css'>
    <link href='http://fonts.googleapis.com/css?family=Oswald&subset=latin,latin-ext' rel='stylesheet' type='text/css'>
    <link href='http://fonts.googleapis.com/css?family=PT+Sans+Narrow&subset=latin,cyrillic-ext,latin-ext,cyrillic' rel='stylesheet' type='text/css'>
	<link rel="stylesheet" href="http://maxcdn.bootstrapcdn.com/font-awesome/4.2.0/css/font-awesome.min.css">

    
        <link href='http://fonts.googleapis.com/css?family=Josefin+Slab:400,700' rel='stylesheet' type='text/css' />
	<link rel='stylesheet' media='all' href='media.css'>

	<script src="lib/rwd-dist.js"></script>
    <script src="lib/vendor/modernizr-2.6.2.min.js"></script>
	<style>
		body {
			font-family: "Segoe UI", Arial, sans-serif;
			font-size: 16px;
			margin: 0;			
		}
		
	</style>
	<noscript>
			<style>
				.st-accordion ul li{
					height:auto;
				}
				.st-accordion ul li > a span{
					visibility:hidden;
				}
			</style>
		</noscript>
</head>
<body class="zdravljeee">

 <!--[if lt IE 9]>
            <p class="browsehappy">You are using an <strong>outdated</strong> browser. Please <a href="http://browsehappy.com/">upgrade your browser</a> to improve your experience.</p>
        <![endif]-->
        
<div class="header_bg">
<header class="wrap clearfix">
	
<div class="logo_title">
	
    
    <img class="logo" src="images/logo.png" alt="Start Up" rel="">
	
	<h1 class="title">ALFA</h1>
</div>

<nav role="navigation">
	<h1 class="hidden">Main Navigation</h1>

	<div class="navicon closed"><i class="fa fa-navicon"></i></div>
	<ul class="navmenu" id="opennav">
		<li><a href="index.html" class="active">Početna</a></li>
		<li><a href="o_nama.html" class="mi">O nama</a></li>
		<li><a href="galerija.html" class="galerija">Galerija</a></li>
		<li><a href="zdravlje.html" class="zdravljeee">Zdravlje životinja</a></li>
		<li><a href="pomoc.html" class="pomoc">Pomoć</a></li>
		<li><a href="kontakt.html" class="kontakt">Kontakt</a></li>
	</ul>
</nav>

</header>
</div>

<div class="container">
            
            <div class="wrapper">
                <div id="st-accordion" class="st-accordion">
                    <ul>
                        <li>
                            <a href="#" id="drzanje">Pas u stanu i dvorištu<span class="st-arrow">Open or Close</span></a>
                            <div class="st-content">
                            
                              
                                <p>
									<br> <br>
                                Nabavka psa i držanje u stanu ili dvorištu

 
<br><br>
Rešili ste se da u život unesete lepotu druženja i da ga obogatitete prisustvom kućnog ljubimca. O odluci ste dobro razmislili, preispitali sebe i ukućane, i sada jedino ostaje da mala čupava pufna stigne u vašu kuću.
<br><br>
Pre nego što odete da odaberete svog ljubimca, prethodno treba da izvršite pripreme u svojoj kući ili dvorištu. Kada su u pitanju manji ljubimci koji se drže u kavezu kao što su razne vrste ptica, hrčkovi, zamorčići itd. nikakve pripreme nisu potrebne jer oni većinu vremena provode u kavezu a van kaveza borave pod vašom kontrolom. Međutim, ako ste se rešili da za ljubimca odaberete psa ili mačku, onda je potrebno da pripremite prostor u kome ćete smestiti štene ili mače i u kome će ono boraviti.
<br><br>
U slučaju da imate dvorište i da ste se rešili da ljubimca držite u njemu, morate mu obezbediti odgovarajući smeštaj. Kada je u pitanju pas, potrebna mu je kućica. Kućica treba da bude postavljena tako da psu omogućava dobru preglednost čitavog dvorišta. Po veličini, kućica treba da bude usklađena sa veličinom koju će pas postići, ali to nikako ne znači da treba da bude prevelika. Iz najbolje namere da psu obezbede što konforniji smeštaj, ljudi se odlučuju za prevelike kućice što je greška, jer se u velikim kućicama pas preko zime jako teško ugreje. Kućica treba da bude izgrađena od kvalitetnog materijala sa dobrom izolacijom. Pre nego što pas stigne u vaše dvorište potrebno je proveriti i kvalitet ograde dvorišta. Ograda treba da bude dovoljno visoka da pas ne može da je preskoči, mora da se proveri da li u ogradi postoje rupe, kao i koliko je kapija podignuta od zemlje i da li bi pas tuda eventualno mogao da se provuče.
<br><br>
Ako psa nameravate da držite u zajedničkom dvorištu, a pri tome ste dobili saglasnost ostalih stanara, potrebno je da mu oko kućice izgraditete boks. Boks omogućava da ljudi slobodno cirkulišu kroz dvorište, a i da pas istovremeno ima slobodu kretanja. Veličina boksa zavisi od veličine psa, ali ne bi trebalo da bude manji od 2 x 4 m. O vezivanju psa na lanac ne bi trebalo uopšte ni da pomišljate, jer se psi na lanacu ne razvijaju dobro ni fizički ni psihički.
<br><br>
Za mače ne treba vršiti posebne prireme u dvorištu, samo mu treba obezbediti zaklonjen i topao prostor za boravak.
<br><br>
Bilo da ste za dvorište nabavili štene ili mače morate da izvršite proveru čitavog prostora i utvrdite da li u njemu postoje predmeti ili materije koje bi mogli da povrede štene ili mače kao što su: oštre alatke, postavljeni mamci za miševe i pacove, lako dostupne hemikalije... Morate da imate na umu da su mlade životinje jako radoznale i da ih privlači svaki novi predmet koji na svoj način pokušavaju da ga upoznaju time što ga njuše, ližu i proveravaju mu ukus.
<br><br>
Kada ljubimca smestite u dvorište, to ne znači da je njemu sam smeštajni prostor dovoljan ma koliko komforan bio. Mlada životinja traži puno pažnje i vremena da bi se razvila u zdravu, društvenu jedinku.
<br><br>
U slučaju da ste se rešili da novog ljubimca primite u stan, pripreme za njegov dolazak su neophodne. Potrebno je da odredite mesto u stanu koje će postati njegov lični kutak. Za to vam ne treba puno prostora, dovoljan je jedan ćošak u koji ćete smestit ležaj za psa ili mačku. Najbolje bi bilo da to mesto bude u prostoriji u kojoj životinja ima najmanje mogućnosti da nešto pokvari, izgrize, razbije. Bilo bi poželjno da je pod prostorije u kojoj će životinja boraviti lak za održavanje. U prostoriji treba obezbediti i deo u kome će životinja obavljati nuždu, a to je posuda sa peskom ili posipom za mačke, ili stare novine za psa. Štene ili mače mogu, kada ste vi kod kuće, da borave u čitavom stanu, ali nije pametno ostavljati ih same u celom stanu jer je gotovo nemoguće van njihovog dometa skloniti sve stvari koje bi mogle da ih ugroze ili koje bi oni mogli da oštete. Može da vam se učini da je štene ili mače potpuno nezainteresovano za okolne predmete kada je sa vama u društvu, ali kada ostane samo, ono pokušava da pronađe sve moguće načine da se zabavi i upozna svet oko sebe. Zato, kada štene ili mače ostavljate samo, bilo da je u pitanju držanje u dvorištu ili stanu, potrebno je da mu obezbedite predmete sa kojima će moći bezbedno da se igra i da ih glođe kao što su igračke napravljene za životinje, biskviti i "glodalice". Voda uvek treba da bude dostupna, ali bi bilo dobro da posuda u kojoj se drži voda bude na neki način fiksirana, jer su mlade životinje nespretne pa vodu lako proliju.
<br><br>
Pogrešno je mišljenje da je za psa mučenje ako ga držimo u stanu. Mučenje za psa jeste držanje u stanu ako nismo u stanju da mu obezbedimo šetnje više puta dnevno u toku kojih će se istrčati i izigrati. Pas koji u šetnji istroši višak energije, ostatak dana će provesti mirno u druženju sa vama ili dremajući na svome mestu. Patuljaste rase pasa predstavljaju izuzetak i većina njih ne traži svakodnevno izvođenje jer im je stan sasvim dovljan poligon za trčanje i igru. Za njih u stanu samo treba obezbediti uvek dostupan prostor u kome će vršiti nuždu.
<br><br>
Za mačke koje žive u stanovima u gradskoj sredini jako je teško da se obezbedi siguran izlazak van stana, jer ih njih napolju vreba hiljadu opasnosti. Mačke svu svoju potrebu za igranjem mogu da zadovolje u stanu, posebno ako im posvetimo dovoljno vremena i ako im obezbedimo odgovarajuća sredstva za zabavu. Za mačke je važno da imaju i parče drveta na kojima će moći da oštre nokte inače će im za tu svrhu poslužiti vaš nameštaj.
<br><br>
Ako uzimate štene ili mače od odgajivača, ne bi trebalo da ga preuzimate dok nije primilo prvu vakcinu. Prvu vakcinu štenci i mačići dobijaju između sedme i osme nedelje starosti. Takođe je neophodno da dobijete podatak kada je štene ili mače čišćeno od crevnih parazita. Svaki savestan odgajivač treba da vam uz štene ili mače da pisani dokument sa pečatom i potpisom veterinara koji potvrđuje da je štene / mače primilo vakcinu i kada ju je primilo. Do revakcinacije, koja sledi za tri do četiri nedelje od vakcine, kao i sedam dana po revakcinaciji, mladu životinju treba držati izolovano, ne treba je izvoditi van stana ili dvorišta, niti je dovoditi u kontakt sa drugim psima ili mačkama. Ako se rešite da usvojite uličnog psa ili mačku bez vlasnika, obavezno ih prvo odvedite kod veterinara koji će ih detaljno pregledati, proceniti starost životinje, ukazati vam na eventualne zdravstvene probleme i sa kojim ćete se dogovoriti oko vakcinacije i čišćenja od crevnih parazita.
<br><br>
Od odgajivača od koga štene ili mače preuzimate, treba da se raspitate čime je bilo hranjeno i na kakav je režim ishrane naviklo. Broj obroka koje mlada životinja treba da ima u toku dana zavisi od starosne kategorije kojoj životinja pripada. Psi i mačići između dva i četiri meseca starosti treba da imaju pet obroka dnevno, a između četiri i šest meseci treba da imaju četiri obroka dnevno. Mlade životinje treba hraniti ujednačenim obrocima koji u sebi sadrže sve potrebne sastojke za pravilan rast i razvoj. Nikako ne bi trebalo vršiti nagli prelaz sa jednog načina ishrane na drugi ili drastično varirati u sastojcima obroka za mače ili štene. Najjednostavnije bi bilo navići štene ili mače na ishranu gotovim proizvodima bilo u vidu briketirane, konzervisane hrane ili trajnih proizvoda napravljenih za njihovu ishranu. Gotovi proizvodi sadrže sve potrebne sastojke u odgovarajućem odnosu tako da životinja uvek dobija kompletne obroke prilagođene njihovom uzrastu. Obroke bi trebalo štenetu / mačetu uvek nuditi u isto vreme. U slučaju da ono ne pojede svoj obrok, hranu treba skloniti i ne treba ga ni sa čim nuditi sve do sledećeg obroka.</p>
                                
                            </div>
                        </li>
                        <li>
                            <a href="#" id="zdravlje">Bolestan i zdrav pas<span class="st-arrow">Open or Close</span></a>
                            <div class="st-content">
                                <p><br> <br>ODLIKE ZDRAVOG PSA
<br> <br>

Zdravlje predstavlja sklad svih telesnih funkcija kako u samom životinjskom organizmu, tako i u odnosu na spoljašnju sredinu. Narušavanje ove ravnoteže delovanjem bilo spoljašnjih bilo unutrašnjih faktora dovodi do pojave bolesti. Bolest predstavlja poremećaj ravnoteže telesnih funkcija.
Funkciju pojedinih organa ili organskih sistema mogu poremetiti različiti unutrašnji ili spoljašnji faktori. Od unutrašnjih faktora najčešće su u pitanju različite konstitucijske mane, dok u spoljašnje faktore ubrajamo različite biološke, fizičke i hemijske faktore kao i uticaj sredine u kojoj pas živi.
<br> <br>
U određenim uslovima kada je uticaj nepovoljnih faktora na organizam psa jači od delovanja njegovih odbrambenih mehanizama dolazi do pojave bolesti. U takvim slučajevima vrlo je važno reagovati pravovremeno i obezbediti adekvatnu pomoć bolesnoj jedinki. Da bi se na vreme uočili pokaztelji koji upućuju na postojanje bolesti treba prvo poznavati odlike zdravog psa. Zdrava jedinka pokazuje zaintersovanost za svoju okolinu, reaguje na nadražaje iz spoljne sredine i ima živahan temperament. Zdrav pas ima brze i jasne reakcije. Opšti izgled psa odaje skladnu celinu gde ništa nije suvišno niti bilo šta nedostaje. Koža i dlaka ovakvih pasa je čista i sjajna, oči su bistrog izraza i bez iscetka, kao i nos koji je hladan i vlažan. Zdrav pas rado uzima hranu i uzima umerene količine vode. Pored ovih opštih karakteristika zdravog psa, treba obratiti pažnju na konstituciju, kondiciju i temperament (stanje svesti). Ove tri komponente imaju veliku ulogu u veterinarskoj medicini, posebno pri opštem kliničkom pregledu kojim se i ustanovljava bolest. Pored ovih postoje i druga objektivna merila pomoću kojih ustanovljavamo promene koje izaziva neko oboljenje. U prvom redu tu spada trijas - telesna temperatura, puls i frekvenca disanja. Kod zdravih, odraslih pasa rektalno merena temperatura se kreće od 37,5 do 39 C. Vreme merenja je oko 5 minuta. Puls se meri na nekoj od dostupnih arterija za palpaciju i iznosi 60 do 120 impulsa u minuti, a broj udisaja se kreće između 10 i 40 u minuti. Pri prosuđivanju ovih vrednosti treba uzeti u obzir rasne karakteristike, starost kao i fiziološka stanja prilikom kojih se ovi parametri mogu promeniti (graviditet, izraziti napor, treniranje pasa ...). Pored trijasa pregledi krvi, urina, fecesa, kao i ostalih telesnih tečnosti, te razni specijalistički pregledi takođe dokazuju postojanje određenih patoloških procesa. Naravno, oni su predmet izučavanja stručnog osoblja i njih vlasnik životinje ne može rutinski kontrolisati.


<br> <br> ODLIKE BOLESNOG PSA <br> <br>

Ponekad je veoma teško sa sigurnošću odrediti da li se radi o bolenoj životinji ili ne. Razlog za to je prevelik opseg patoloških pojava i procesa, bez obzira na njihove uzroke, kojima su psi podložni.
U načelu bi se moglo reći da svako odstupanje od uobičajenog ponašanja psa mora biti jasan signal vlasniku da se događa nešto neuobičajeno. Često promene u ponašanju prethode svim ostalim simptomima oboljenja. Zato ih je važno pravovremeno uočiti. Poremećaji u ponašanju se prepoznaju po reakcijama životinje na različite spoljašnje nadražaje. Vrlo često bolesni psi pokazuju jače ili slabije izraženu depresiju. Naravno, to zavisi od vrste i intenziteta bolesti. Sve reakcije su u određenom stupnju slabije : sporije su kretnje, reagovanje na poziv je usporenije kao i reakcije na svetlost, miris i zvuk. Pri izraženijoj depresiji životinja ima potrebu za snom u većoj meri, dok ju okolina potuno ne dotiče. Takođe, u promenjene oblike ponašanja po kojima se može zaključiti o određenim patološkim procesima, spada stanje ekscitacije - pojačane nadražljivosti. Takve životinje na svaki zvuk, miris ili pojavu reguju izuzetno burno. Česte su potuno nepredvidive reakcije koje se ponekad ne mogu kontrolisati.
<br> <br>
Većinu oboljenja prati promenjen trijas u manjem ili većem stepenu. Do ovih pokazatelja mogu i vlasnici pasa veoma jednostavno doći. Uz poremećene vrednosti trijasa, niz bolesti se očituje promenama na vidljivim sluznicama oka, nosa, usta, analnog otvora kao i otvora polnih organa. Promena boje sluznice, pojava iscetka, kao i njegove karakteristike mogu ukazati na patološki proces u organizmu. Zdrav izgled sluznice je bledo ružičast sa vrlo malo bistrog sadržaja koji ju čini vlažnom. Prilikom pojave bilo kakvih odstupanja potrebno je potražiti vetrinarsku pomoć.
Treba naglasiti da veliki broj oboljenja prolazi sa veoma slabo izraženim simptomima ili su oni potuno nejasni. U takvm slučajevima potrebno se obratiti stručnom licu da ne bi došlo do gubitka dragocenog vremena u kasnijoj terapiji.
Nakon svake bolesti dolazi duže ili kraće vreme oporavljanja - rekovalescencija. Ponekad je kod težih bolesti ovaj period jako dugotrajan i zahteva veliki napor i saradnju životinje, vlasnika i vetrinara. U tom razdoblju treba se vrlo odgovorno i savesno pridržavati uputstava veterinara da ne bi došlo do povratka bolesti ili dodatnih komplikacija.


<br> <br>ODLAZAK KOD VETERINARA<br> <br>

Postoji određen broj činjenica koje bi svako ko se odluči da postane vlasnik psa morao da ima na umu. Pas je, kao i čovek, živo biće koje funkcioniše na zakonima prirode, odnosno njenih bioloških i fizioloških mehanizama. Nije u pitanju igračka, mašina ili stvar koju svako može rastavljati, sastavljati ili odbaciti kada mu dosadi. Postoji jako veliki broj oboljenja od kojih oboljevaju psi. Neka od njih su laka za dijagnostiku i terapiju, neka znatno teža, a neka oboljenja su i smrtonosna.Veterinarska medicina je napravila ogroman napredak u pogledu sprečavanja pojave bolesti, pravovremene dijagnoze i uspešne terapije. Danas, praktično ne postoji bitna razlika u savremenoj opremi i tehnici između humane i veterinarske medicine.
Lečenje se zasniva na određenim principima i treba da ga sprovode oni koji su za to kvalifikovani i odgovorni.
<br> <br>
Veterinar je jedina obrazovana i kvalifikovana osoba od koje vlasnik može i ima pravo da očekuje stručnu, pravovremenu i efikasnu medicinsku pomoć za njegovu životinju. Naravno, iskusni odgajivači, dreseri, vlasnici pasa sa dugogodišnjim iskustvom kao i kinolozi u mnogim situacujama mogu dati korisne savete,ali treba jasno povući granicu između medicinske pomoći, lečenja i saveta. Veoma je važno da vlasnik pravovremeno primeti promenu koja može ukazati na bolesno stanje. Kod velikog broja oboljenja na vreme započeta terapija jedino dovodi do uspeha.
Prilikom odlaska kod veterinara trebalo bi se pridržavati određenih pravila kako bi pomoć životinji bila adekvatna. Psi poseduju vlastiti način sporazumevanja i reagovanja koji veterinar i vlasnik životinje moraju prepoznati.
<br> <br>
Za veterinara je od izuzetne važnosti objektivna i dovoljna količina podataka koje dobija od vlasnika prilikom kliničkog pregleda psa. Ovi anamnestički podaci moraju biti što potpuniji i verodostojniji.Vlasnik mora reći kada je prvi put primetio početne simptome, u kom intenzitetu, nakon čega su se ispoljili, u kakvom ambijentu životinja živi, da li je bila u kontaktu sa drugim jedinkama i da li su se slični simptomi pojavljivali ranije.Mora se ukazati na ranije bolesti i tretmane, postojanje alergija ili prethodno izvršene operativne zahvate. Vlasnik ne treba da procenjuje značajnost određenih podataka i da ih tako eventualno previdi budući da ovi podaci mogu biti od velike koristi veterinaru. Otvorena i iskrena komunikacija vlasnika i veterinara jedini je ispravan i siguran put za postavljanje tačne dijagnoze i terapije.
<br> <br>
Za uspešno postavljanje dijagnoze pored anamneze i opšteg kliničkog pregleda često se mora pristupiti dodatnim specijalističkim ispitivanjima koja uključuju laboratorijske analize krvi, rendgenska snimanja, pregled ultrazvukom, EKG, endoskopiju, biopsiju određenog tkiva i dijagnostičke operativne zahvate.
<br> <br>
Propisanu terapiju uglavnom sprovodi veterinar, pogotovo u prvim danima bolesti kada je ishod još neizvestan. Kada dođe do znatnog poboljšanja prostali deo terapije, kada su u pitanju lakše intervencije (davanje tableta, sirupa, mazanje masti ili krema i sl.), može sprovesti i vlasnik u dogovoru sa veterinarom. Treba istaći važnost poštovanja datih veterinarskih uputstava i protokola kako ne bi došlo do grešaka. Takođe, važno je odvesti psa na kontrolni pregled po završenoj terapiji da bi se preporučio pravilan tretman u periodu oporavka.

                                </p>
                                
                            </div>
                        </li>
                        <li>
                            <a href="#">Vrste parazita<span class="st-arrow">Open or Close</span></a>
                            <div class="st-content">
                                <p> <br> <br>PARAZITSKE BOLESTI PASA

 <br> <br>
Ovu grupu oboljenja u širem smislu možemo podeliti na bolesti izazvane ektoparazitima, endoparazitima i protozoama.

<br> <br>
BOLESTI PASA IZAZVANE EKTOPARAZITIMA<br> <br>

Najčešći uzročnici koji dovode do ektoparazitskih oboljenja u pasa su buve, šugarci,demodeks i krpelji.

<br> <br>
BUVE<br> <br>

Najačešći uzročnik koji dovodi do problema sa kožom u pasa je mačeća buva (Ctenocephalides felis). Gotovo svi psi su osetljivi i izloženi delovanju ovog parazita, osim pasa koji žive na visokim nadmorskim visinama.
<br> <br>
Buve se hrane krvlju domaćina na kojem parazitiraju. Takođe, odrasle buve mogu preživeti i do 2 meseca van domaćina. Kod velikog broja pasa buve dovode do svraba srednjeg intenziteta koji je podnošljiv. Velika infestacija ovim parazitima može, posebno u štenadi, dovesti i do ozbiljnijih poremećaja (anemija većeg stepena). Buve su i prelazni domaćini za pseću pantljičaru. Kod osetljivih pasa dolazi do pojave alergijske reakcije na ujed buve, odnosno na proteine koje se nalaze u pjuvačci buve. Kao posledica ove alergije, kod ovih pasa dolazi do znatno ozbiljnijih poremećaja i oštećenja dlake i kože.
<br> <br>
Osnovni simptom infestacije buvama je intenzivno češanje, posebno u regiji oko korena repa, na sapima, na stomaku i nogama. Dijagnoza se postavlja nalazom buva na životinji, budući da su ovi mali smeđi insekti vidljivi golim okom, ili nalaskom izmeta ili jaja buva koje ukazuju na prisustvo ovih parazitz na psu.
<br> <br>
Treba istaći da je kod pasa koji su osetljivi na ujed buve dovoljan samo jedan ujed da bi došlo do ispoljavanja jakih kliničkih simptoma.
<br> <br>
Budući da razvoj buve ide kroz nekoliko stadijuma (jaja, nekoliko stadija larve, lutka i odrasla buva) u terapiji i kontroli buva trebalo bi obuhvatiti sve razvojne oblike. U praksi to nije nimalo jednostavno budući da ne postoji nijedno idealno veterinarsko sredstvo za uništavanje svih oblika. Osim toga buve imaju izuzetnu sposobnost prilagođavanja na insekticide tako da je tretman i kontrola još više otežana.
<br> <br>
Osnovni princip lečenja je antiparazitski tretman. Na tržištu postoje brojni preparati različite efikasnosti i u različitim oblicima (sprejevi, šamponi, praškovi, rastvori, spot on forme, ogrlice itd.). Obzirom i na toksičnost ovih preparata pre upotrebe poželjno je prokonsultovati se sa veterinarom.

<br> <br>Psi kod kojih se ispolji alergijski dermatitis zahtevaju poseban tretman pod kontrolom veterinara.

<br> <br>
ŠUGA PASA
<br> <br>
Šuga pasa je nesezonsko oboljenje koje se češće javlja kod pasa koji se drže u lošim higijenskim uslovima.
<br> <br>
Uzrokuju je šugarci iz tri roda i to: Sarcoptes, Notoedres i Otodectes,pri čemu su najčešći uzročnici Sarcoptes i Otodectes. Ovi paraziti svoj životni ciklus provode na koži domaćina, praveći kanale u njoj i polažući jaja. Bušeći kožu paraziti dovode do velikih oštećenja kože i sekundarnih infekcija što uzrokuje još veći svrab.
<br> <br>
Šuga je kao bolest rasprostranjena po celom svetu, a oboljevaju i ljudi i životinje. Vrlo se lako i brzo prenosi sa oboleloga psa direktnim kontaktom ili kontaminiranim priborom ili opremom. Svojim parazitskim delovanjem u i na koži šugarci izazivaju jak svrab koji za posledicu ima dodatna otećenja kože. Ovaj svrab postaje intenzivniji preko noći i u zatvorenim i toplim prostorima. Na oštećenim mestima primećuju se crvenilo, čvorići, ogrebotine, kraste i nedostatak dlake. Može doći i do sistemskih poremećaja u vidu anemije, sekundarnih bakterijskih infekcija.
<br> <br>
Otodectes šuga je lokalizovana u ušnom kanalu, na bazi i oko uha. Paraziti dovode do upale ušnog kanala sa pojačanim lučenjem karakterističnog tamnog sadržaja. Psi češu uši, tresu glavom i može doći do dodoatnih komplikacija u vidu oštećenja bubne opne ili upale srednjeg uha.
<br> <br>
Dijagnoza se postavlja na osnovu kliničkih simptoma i pregleda kožnog skarifikata. Terapijom se mora delovati na same uzročnike, ali i istovremeno sprovoditi simptomatsku terapiju uz pojačanu i kvalitetnu ishranu.
<br> <br>

DEMODIKOZA PASA
<br> <br>
Demodikoza je zapaljensko, parazitarno oboljenje kože pasa koje se odlikuje gubitkom dlake, ali bez izraženog svraba. Ovo stanje je najčešće u vezi sa oslabljenim imunološkim statusom životinje. Česta je kod nemačkih ovčara.
<br> <br>
Bolest se javlja u dva oblika : lokalizovana i generalizovana forma. Lokalizovana forma se uglavnom javlja kod pasa starosti do 12 meseci.Zapaža se kao proređenje dlake oko očiju, usana i na prednjim nogama. Obično prolazi spontano u vremenu do 3 meseca. Postoji mogućnost prelaska lokalizovane forme u generalizovani oblik.
<br> <br>
Generalizovani oblik demodikoze je raširen na više mesta po telu i javlja se u tri oblika ; juvenilnu (psi uzrasta 3- 12 meseci), demodikoza odraslih pasa i hroničnu upalu kože oko prstiju i na šapama (pododrematitis). U ovim slučajima je česta i sekundarna bakterijska infekcija koja može dovesti i do svraba, koji inače nije specifičan za demodikozu.
<br> <br>
Od faktora koji mogu pogodovati nastanku demodikoze treba izdvojiti genetske faktore, stres, lošu ishranu, endoparazite i hormonske poremećaje.
<br> <br>
Tretman i lečenje ovog oboljenja je dugotrajno i mora biti pod kontrolom veterinara. Zapušteni slučajevi mogu završiti i uginućem životinje.
<br> <br>

KRPELJI
<br> <br>
Krpelji imaju složen životni ciklus koji uključuje parazitiranje na tri domaćina - domaće i divlje životinje i čoveka. Na psima parazitira veći broj vrsta krpelja od kojih praktično svi mogu preneti bolesti na pse. Od oboljenja treba istaći piroplazmozu( babeziozu), tularemiju, Lajmsku bolest itd. Krpelje obično nalazimo na ušima, vratu, glavi i između prstiju. Ponekad psi mogu biti invadirani sa nekoliko stotina krpelja svuda po telu. Međutim, da bi se prenela neka od bolesti sa krpelja na psa dovoljan je samo jedan ubod krpelja, kojeg često vlasnik ne stigne ni uočiti.
<br> <br>
Ako se na psu nađe manji broj krpelja treba ih pokušati izvaditi. Ranije se smatralo da je prvo potrebno usmrtiti krpelja da bi se nakon toga vadio. U tu svrhu su aplikovani alkohol, benzin, razna ulja i sl. i nakon toga se krpelj vadio. Razlog zbog kojeg je ovo napušteno je taj što prilikom uginjavanja krpelj ispušta infekt koji može izazvati bolest. Postupak za ispravno vađenje krpelja se sastoji u hvatanju krpelja pincetom ili specijalnim instrumentima i okretanjem tela krpelja u suprotnom smeru od kazaljke na satu. Istovremeno je potrebno lagano izvlačiti glavu krpelja iz kože psa. Izvađenog krpelja ne treba dirati rukama jer i ljudi mogu oboleti od nekih oboljenja koje se prenose krpeljima. Ako prilikom vađenja krpelja dođe do zaostajanja glave krpelja u koži psa treba pratiti da li će doći do spontanog izbacivanja ostatka u sledećim danima. Ako mesto ujeda postane crveno i pojave se znaci infekcije treba potražiti pomoć veterinara.
<br> <br>
U slučajevima veće infestacije krpeljima, psa je potrebno istretirati nekim od komercijalnih preparata protiv ektoparazita.
<br> <br>
U sezoni proleće - jesen bilo bi dobro zaštititi psa nekim od preparata koji imaju dugotrajnije i zaštitno delovanje.
<br> <br>

PIROPLAZMOZA - BABEZIOZA PASA
<br> <br>
Piroplazmoza je veoma teško oboljenje izazvano parazitima koji pripadaju Protozoama. Ovi paraziti uništavaju crvena krvna zrnca - eritrocite i tako dovode do anemije. Bolest se najčešće pojavljuje u proleće i jesen, mada nisu isključeni ni slučajevi oboljenja u zaimskom periodu.
<br> <br>
Inkubacija kod piroplazmoze je relativno kratka, tako da do kliničkih simptoma može doći za 2 do 3 dana od uboda krpelja.U nekim slučajevima moguća je i latentna infekcija koja traje 10 -ak dana. U početku se javlja visoka temperatura koju prati malaksalost i bezvoljnost psa. Kasnije se javlja anemija, žutica i pojava krvi u mokraći. Moguća je pojava i povraćanja.
<br> <br>
Vrlo retko se događa da pas sam preboli ovo oboljenje, a ako i preboli česta su trajna oštećenja jetre i bubrega. Većina pasa koji se ne podvrgnu pravovremenom lečenju uginjava.
<br> <br>
Terapija, ako se započne na vreme, je vrlo efikasna i traje nekoliko dana. Do poboljšanja dolazi već nakon nekoliko sati od davanja adekvatnih veterinarskih lekova. Sa potpornom terapijom se nastavlja još nekoliko dana uz pojačanu ishranu.
<br> <br>
Psi koji prebole piroplazmozu poseduju imunitet koji ih štiti od ponovnog oboljevanja. Treba istaći da trajanje imuniteta znatno varira i da su mogući recidivi infekcije.
<br> <br>
Postoje vakcine i lekovi koji se daju preventivno i koji pružaju zaštitu od 1 do 6 meseci.
<br> <br>

CREVNI PARAZITI
<br> <br>
Crevni paraziti su čest problem kod pasa. Oni mogu da izazovu vrlo blage ili čak neprimetne kliničke simptome, ali mogu da izazovu vrlo tešku i ozbiljnu kliničku sliku, tako da je čak i život životinje doveden u pitanje. Kod mladih životinja češća je pojava teških simptoma prilikom infestacije crevnim parazitima, ali ne treba da se previdi da je čest uzrok hronične dijareje kod odraslih pasa prisustvo crevnih parazita.
<br> <br>
Mlade životinje infestirane crevnim parazitima pokazuju sledeće simptome : neraspoložene su bezvoljne su, apetit im je slab, dlaka im je suva i lošeg kvaliteta, stomak im je često nadut i na pritisak bolan, prisutan je i profuzan prolivu kome mogu ali i ne moraju da se primete crevni paraziti. Ponekad mlada životinja i povraća i dešava se da u povraćenom sadržaju budu primetni crevni paraziti.
<br> <br>
Kod odraslih životinja infestacije crevnim parazitima obično nisu primetne za vlasnika. Jedini simptom koji vlasnici primete je prisustvo dijareje manjeg ili većeg intenziteta. Dijareja može da bude prisutna stalno ili da se javlja povremeno, može da bude u vidu potpuno tečne ili kačaste stolice, i u stolici mogu ali i ne moraju da se pojave crevni paraziti.
<br> <br>
Infestacije crevnim parazitima, naročito kod mladih životinja su opasne i zato jer često dolazi do sekundarnih infekcija bakterijama ili virusima.

Kod pasa je česta i prenatalna infestacija štenaca (infestacija pre rođenja, putem majčinog krvotoka). Za dijagnostiku crevnih parazita presudan je koprološki pregled koji vrši veterinar i na osnovu čijih rezultata veterinar propisuje najefikasniji lek za otklanjanje crevnih parazita.
<br> <br>

Oble gliste (Ascaridae)
<br> <br>
Postoje četiri potencijalna puta za infestaciju oblim glistama i to su : prenatalna infestacija štenaca transplacentarnom migracijom (migracija uzročnika kroz posteljicu), infestacija štenaca i putem majčinog mleka, infestacija per oralnim unošenjem infektivnih jaja i infestacija putem per oralnog unošenja intermedijalnog i slučajnog domaćina (miševi, ptice, insekti...) parazita. U telu domaćina, askaride prolaze kroz više razvojnih oblika i migriraju kroz organizam domaćina prolazeći kroz jetru, pluća, gastrointestinalni trakt i tkiva.
<br> <br>
Gotovo svi novorođeni štenci infestirani su sa larvama T.canis koje se nalaze u njihovim plućima zbog transplacentarne migracije parazita. Zbog toga, štenci u starosti od tri nedelje, u svojim crevima imaju odrasle askaride koje produkuju jaja, tako da se u fecesu štenaca nalazi veliki broj jaja.
<br> <br>
Terapija i preventiva - Na tržištu postoje mnogi efektivni preparati za tretman askaridoza. Pošto se većina štenaca rađa infestirana askaridama, potrebno je da se prvi tretman štenaca protiv crevnih parazita izvrši između druge i treće nedelje starosti, pre nego što se jaja askarida prvi put pojave u fecesu štenaca.Tretman treba ponoviti i u četvrtoj, šestoj i osmoj nedelji starosti štenaca da bi se uništile askaride koje su dospele u organizam prenatalno, putem majčinog mleka i unošenjem infektivnih ova preko usta. Zajedno sa štencima, obavezno treba tretirati i kuju.
<br> <br>
Preventivni tretman pasa protiv crevnih parazita je obavezna mera i u zdravstvenoj zaštiti ljudi. Postoji mogućnost infekcije ljudi, a naročito dece larvom T.canis i oboljenje se naziva Viscelarna larva migrans. Zbog toga, sve pse treba preventivno čistiti od glista u intervalima od tri do šest meseci. Bilo bi poželjno da se i dva puta godišnje izvrši koprološki pregled izmeta pasa pogotovu kod životinja koje puno borave sa decom.

<br> <br>
Pantljičare (Cestode)
<br> <br>
Infestacija patljičarama kod pasa obično ne dovodi do teških kliničkih simptoma. Moguća je pojava proliva jačeg ili slabijeg intenziteta ali opšte stanje životinje nije drastično poremećeno.
<br> <br>
Dipylidium caninum je pantljičara koju prenose buve i koja izaziva intenzivan svrab u predelu anusa tako da se pas liže i grize u tom predelu i "vozi se na zadnjici"
<br> <br>
Echinococcus spp. je pantljičara koja ne izaziva primetne simptome kod infestiranog psa, ali izaziva vrlo ozbiljno i teško oboljenje kod ljudi. Psi se najčešće infestiraju ehinokokusom kada pojedu higijenski neispravno meso koje nije termički obrađeno.
<br> <br>
Redovna dehelmintizacija (terapiranje sredstvima protiv crevnih parazita) kao i kontrolni koprološki pregledi izmeta životinja su najvažnije mere u zaštiti zdravlja i ljudi i životinja.

<br> <br>
Ankilostomide (Ancylostomidae) i Uncinarije (Uncinariae)
<br> <br>
Znaci infestacije Ancylostoma-om caninum variraju od neprimetnih do krvave, profuzne stolice, povraćanja, opšte slabosti, nedostatka apetita, dehidracije i zaostalosti u rastu. Kod teško invadiranih štenaca javlja se anemija koja može dovesti i do uginuća.
<br> <br>
Infestacija ankilostomama nastaje prenatalno, putem majčinog mleka, unošenjem infektivne larve preko usta, unošenjem slučajnog domaćina i penetracijom infektivne larve kroz kožu.
<br> <br>
Patogeno dejstvo parazita je u direktnoj vezi sa količinom krvi koju ovi paraziti posisaju,kao i sa krvavljenjima i gubicima tečnosti koji oni u crevima izazivaju. U prevenciji oboljenja izazvanih ovim parazitima jako je važna redovna dehelmintizacija pasa i to po istoj šemi koja je navedena kada smo govorili o oblim glistama.
                                </p>
                            </div>
                        </li>
                        <li>
                            <a href="#">Urgentna stanja <span class="st-arrow">Open or Close</span></a>
                            <div class="st-content">
                                <p> URGENTNA STANJA I PRVA POMOĆ
                                <br> <br>

<br> <br>
AKUTNA BOLNOST STOMAKA
<br> <br>
Pod ovim terminom podrazumeva se urgentno stanje koje može dovesti do uginuća životinje ukoliko se tretmen ne sprovede što je pre moguće.
Ovo stanje se karakteriše iznenadnom pojavom bola u stomačnom predelu često praćeno povraćanjem, izuzetnom uznemirenošću i nemogućnošću nalaženja odgovarajućeg položaja tela, cvljenjem, plitkim i ubrzanim disanjem. Karakteristična je poza da pas sedi sa široko razmaknutim prednjim nogama ili tako pokušava da legne. Stomak je izuzetno bolan i napet kada se palpira. Kako stanje napreduje,puls postaje sve slabiji, sluznice bleđe i pas zapada u stanje šoka. Stanja koja mogu dovesti do ispoljavanja ovih simptoma uključuju: <br> <br>torziju i dilataciju želuca (uvrtanje i nadutost želuca)<br> <br> mokraćno kamenje<br> <br>traumatske povrede stomaka sa unutrašnjim povredama<br> <br>ruptura mokraćne bešike<br> <br> trovanja<br> <br>ruptura materice u trudnoći<br> <br>upala trbušne maramice<br> <br> akutna upala pankreasa<br> <br>opstrukcije creva<br> <br> U ovim slučajevima jedino moguće rešenje je što hitniji odlazak veterinaru.

<br> <br>
VEŠTAČKO DISANJE I MASAŽA SRCA
<br> <br>
Veštačko disanje je urgentna procedura koja se izvodi radi potpomaganja disanja kod nesvesnog psa. Masaža srca se koristi kada se otkucaji srca ne mogu čuti auskultacijom niti osetiti palpiranjem. Prestanak disanja ubrzo je praćen zaustavljanjem rada srčanog mišića, tako da kombinovano sprovođenje ovih procedura održava psa u životu. U sledećim slučajevima je potrebno pristupiti veštačkom disanju i/ili masaži srca : <br>šok<br> trovanja<br> dugotrajni epileptični napadi<br>koma<br>povrede glave<br>strujni udari<br> opstrukcija disajnih puteva<br>neočekivana ili iznenadna smrt. <br>Postoje dve metode veštačkog disanja koje vlasnik može izvesti sam : pritisak na grudni koš i tehnika "usta na nos" koja se koristi kada kompresija grudnog koša nema efekta ili kod probijanja grudnog koša. Prilikom masaže srca pas treba da leži na desnom boku, apritisak na predeo srca se izvodi 6 puta za redom pa se pravi pauza od 5 sekundi sve dok se ne uspostavi kontinuiran rad srca u trajanju od 5 minuta.

<br> <br>
OPEKOTINE
<br> <br>
Opekotine mogu biti izazvane visokom temperaturom, hemikalijama, strujnim udarima i radijacijom. Oštećenje kože zavisi od dužine i intenziteta izloženosti ovim faktorima. Kod površnih opekotina primećuje se crvenilo kože,ponekad manji plikovi i blagi otoci. Postoji bolna reakcija pri dodiru ovakvih mesta.Kod dubokih opekotina koža je gotovo bela, dlaka se lako skida sa takvih mesta, a bol je znatno izraženiji. Ukoliko je ovakvim stanjem zahvaćeno više od 15 % površine tela, životinja vrlo brzo upada u stanje šoka i potreban je hitan vetrinarski tretman.
<br> <br>
Kod manjih opekotina potrebno je na takva mesta aplikovati hladne obloge u trajanju od oko 20 minuta da bi se otklonio bol. Potrebno je pažljivo ošišati dlaku i isprati mesto blagim rastvorom dezinficijensa, osušiti i namazati neku inertnu antibiotsku mast. Mesto treba zaštiti od lizanja i češanja. Kod opekotina hemijskim sredstvima zahvaćena mesta treba isprati velikim količinama vode. Kiseline treba neutralisati blagim rastvorima baza i obrnuto. Treba aplikovati neku antibiotsku mast i potražiti savet veterinara..

<br> <br>
SMRZOTINE
<br> <br>
Dugotrajna izloženost niskim temperaturama dovodi do pada telesne temperature. Ovo se najčešće dešava kada je pas mokar i pri tome izložen niskoj temperaturi sredine u kojoj boravi. Posedbno su osetljive patuljaste rase i rase sa kraćom dlakom. Pad telesne temperature se takođe javlja u šoku, prilikom dugotrajne anestezije i kod novorođene štenadi.Znaci hipotermije se uočavaju kao plavičasto -ljubičasta boja kože, podrhtavanje mišića, apatija, kolaps i konačno koma.
<br> <br>
Ovakvu životinju treba što pre skloniti na toplo mesto; ako je mokra osušiti ili okupati toplom vodom i dobro istrljati suvim peškirima. Treba aplikovati tople obloge na telo. Ovaj postupak treba ponavljati dok se telesna temperatura ne vrati na iznad 37,5 C. Treba nadoknaditi izgubljene količine glukoze u krvi.
<br> <br>

DEHIDRATACIJA
<br> <br>
Dehidratacija predstavlja značajan gubitak telesne tečnosti i elektrolita. Za vreme bolesti dehidratacija može biti uzrokovana i neadekvatnim unošenjem tečnosti. Visoka temperatura i groznica takođe pojačavaju gubitak tečnosti. Drugi česti uzrok dehidratacije je dugotrajno povraćanje i proliv. Jedan od prvih znakova dehidratacije su gubitak elsticiteta kože kao i sušenje usta dok kasniji znaci uključuju upale očne jabučice i cirkulatorni kolaps.
<br> <br>
U lakšim slučajevima kada pas ne povraća nadoknada tečnosti je moguća i preko usta rastvorima namenjenim za tu svrhu. U svim ostalim slučajevima neophodna je veterinarska pomoć.

<br> <br>
TOPLOTNI UDAR
<br> <br>
Toplotni udar je urgentno stanje koje zahteva brzo prepoznavanje i tretman što je pre moguće. Psi ne tolerišu visoke temperature kao ljudi.Oni odaju višak toplote brzim i plitkim izmenama toplog i hladnog vazuha - dahtanjem.Zato kada je temperatura spoljne sredine jako blizu telesnoj temperaturi ove izmene nisu toliko efikasne i može doći do pregrejavanja tela. Takođe,psi koji imaju problema sa oboljenjima disajnih organa imaju ovaj problem. Najčešće situacije koje dovode do pregrejavanja i toplotnog udara su : <br> <br>ostavljanje psa u kolima po toplom vremenu<br> <br> vezivanje i izlaganje pasa direktnom suncu bez hladovine i senke<br> <br> neadekvatan transport u slabo provetrenim prevoznim sredstvima i sl. <br> <br>Ove situacije su posebno teške za pse sa kraćom njuškom i one koji pate od respiratornih poremećaja. <br> <br>Toplotni udar se prepoznaje u početku po brzom, kratkom i čujnom disanju.Sve sluznice i jezik su jasno crvene, često se pena nakuplja na ustima i psi povraćaju. Ponekad je rektalno merena temperatura i iznad 41 C. Ako se stanje ne kontroliše pojavljuje se proliv sa primesama krvi, pas progresivno slabi, nastupa koma i smrt.
<br> <br>
Tretman započinje sklanjanjem psa iz sredine u kojoj se do tada nalazio. Potrebno je što pre rashladiti psa bilo kupanjem u kadi ili kvašenjem vodom iz bilo kog drugog izvora. Mogu se dati i hladne klizme Rektalnu temperaturu treba spustiti do 39 C. Treba obratiti pažnju na poteškoće u disanju i ako one postoje neophodna je pomoć veterinara.
<br> <br>
Preventiva : ne izlagati psa dugotrajnim intervalima visoke temperature; smanjiti treninge i vežbanje po toplom vremenu; pse transportovati u otvorenim žičanim kavezima; obezbediti dovoljnu količinu hladne, pitke vode tokom toplijeg vremena.

<br> <br>
TROVANJA
<br> <br>
Pod otrovom se u širem smislu može smatrati bilo koja supstanca ili materija koja dovodi do oštećenja tkiva, organa ili organskih sistema. Mogućnost trovanja je stalno prisutna i bez obzira jesu li namerna ili slučajna, veoma su česta. Trovanja mogu izazvati različiti deterdženti,kiseline, baze, boje, lakovi, naftni derivati, insekticidi, pesticidi, sredstva za uništenje glodara, preparati olova, cijankalij, arsen, živa, kao i bojni otrovi itd. Svi navedeni otrovi dovode do teških ili veoma teških popravljivih stanja. Česta su uginuća i nakon nekoliko minuta po unošenju toksičnih materija. Za neke otrove se znaju protiv otrovi tako da blagovremena terapija dovodi do uspeha. Na žalost, kod većine to nije slučaj.
<br> <br>
Kada vlasnik primeti neke simptome koji ukazuju na trovanje, a to su najčešće naglo, učestalo povraćanje, jaka salivacija, uznemirenost, jak, profuzan proliv prva stvar je da skoni psa sa sumnjivog mesta. Treba pokušati identifikovati otrov ako je to moguće i izazvati povraćanje. Za tu svrhu mogu se koristiti neka priručna sredstva kao što su 3 % rastvor vodonik peroxida- hidrogen, rastvor soli ili talog kafe. Povraćanje treba izazvati samo u slučajevima kada je pas pri potpunoj svesti i u stanju da guta. Ne treba davati ništa osim navedenog psu da pije ili ga nalivati sa bilo čim, pre nego ga pregleda veterinar.

<br> <br>
RANE
<br> <br>
Pri zbrinjavanju rana dva su značajna postupka koja bi valsnik trebao da učini. Prvo je, privremeno ili stalno zaustavljanje krvarenja i sprečavanje naknadne infekcije. Mora se imati na umu da su ovi zahvati kod pojedinih povreda bolni pa se treba zaštititi na odgovarajući način (zaštitna korpa ili poveska).
<br> <br>
Krvarenje koje je opasno po život može biti arterijsko (svetlo crvena krv istče u mlazu sinhrono sa udarima srca), ili vensko (tamno crvena krv u mlazu), ili kombinacija prethodna dva. Svežu ranu ne treba ispirati 3 % hidrogenom ako u kratkom roku životinja ne može biti odvedena veterinaru. Na ranu iz koje je zaustavljeno krvarenje na treba ništa stavljati da se tek stvoreni koagulum ne bi oštetio.
<br> <br>
Stavljanje kompresivnog zavoja je prva metoda sa kojom treba pokušeti zaustaviti krvarenje. Nekoliko komada sterilnih tampona od gaze treba staviti na ranu i omotati ih zavojem. Pritisak u početku,dok ne stane krvarenje, treba biti jači da bi se postepeno kasnije popuštao. Može se pokušati i sa pritiskom na neki veći krvni sud kojim se snabdeva određena regija tela.
<br> <br>
Druga metoda se koristi u slučajevima jačeg i intenzivnijeg krvarenja iz većih krvnih sudova ili prilikom otkidanja delova ekstremiteta. U tim slučajevima, budući da je život jako ugrožen, treba staviti povesku iznad mesta krvarenja i jako ju stegnuti (poveska mora biti između rane i srca). Na svakih 30-ak minuta treba popustiti povesku i omogućiti dotok krvi u tu regiju na 2-3 minute da ne bi došlo do nekroze.
<br> <br>
Tretiranje otvornih površinskih rana treba započeti šišanjem okolne dlake i odstranjivanjem prljavštine iz okoline i same rane. Indikovana je upotreba toplog fiziološkog rastvora ili mlake vode. Ne treba ispirati ranu 3 % hidrogenom ili alkoholom. Samo na čistu ranu ima svrhe staviti antibiotsku mast i previti ju. Rane duže od 1 -1,5 cm, ujedne, ubodne, kao i rane starije od 12 sati zahtevaju poseban tretman, pa takvog psa treba odvesti na veterinarski pregled

<br> <br>
PRELOMI KOSTIJU
<br> <br>
Prelomi (frakture) kostiju su posledica delovanja jake traumatske sile na koštani sistem. U slučajevima kada već postoji oboljenje kostiju često je dovoljno i minimalno dejstvo neke sile da bi došlo do preloma.
<br> <br>
Kod mlađih pasa koštani sistem je znatno otporniji na dejstvo traume, tako da su češći nepotpuni prelomi (naprsnuća), dok kod starijih pasa uglavnom dolazi do težih povreda košanog sistema. Proces sanacije, odnosno zarastanja preloma mnogo je brži i lakši u malđih jedinki.
<br> <br>
Postoje unutrašnji ( zatvoreni ) prelomi i otvoreni prelomi, kada dolazi do prekida kontinuiteta kože. Otvoreni prelomi često se dodatno komplikuju vrlo teškim infekcijama kostiju.
<br> <br>
Treba znati kada su prelomi kostiju u pitanju da vrlo često dolazi i do ostalih poremećaja u organizmu. Takvi psi su često u stanju šoka, postoje krvarenja ili su povređeni i ostali organi. Ukoliko se sumnja da je došlo do preloma takvoj životinji treba onemogućiti dalje kretanje pri kojem može doći do daljnjeg oštećenja kosti ili okolnog tkiva. Ako je moguće, potrebno je taj deo tela imobilizirati nekim priručnim sredstvima i što pre potražiti pomoć veterinara. U tu svrhu mogu se koristiti razni drveni, plastični materijali ili tvrdi karton, deblji slojevi papira (novine). Mesta na kojima je došlo do preloma treba previti sa dovoljnom količinom vate i zavoj treba staviti labavije.
<br> <br>
Intervencije na kostima zahtevaju maksimalnu higijenu i potpunu sterilnost uslova rada, specijalnu opremu i opštu anesteziju za izvođenje tih zahvata, tako da ne treba pribegavati nikakvim improvizacijama.</p>
                            </div>
                        </li>
                        <li>
                            <a href="#"> Infektivne bolesti<span class="st-arrow">Open or Close</span></a>
                            <div class="st-content">
                                <p> INFEKTIVNE BOLESTI

<br> <br>
Uzročnici infektivnih (zaraznih) bolesti kod pasa mogu biti bakterije,virusi, protozoe, gljivice i rikecije. Ove se bolesti najčešće prenose sa jedne životinje na drugu direktnim kontaktom,inficiranim urinom,izmetom, drugim telesnim sekretima ili udisanjem infektivnih agenasa. Mnogi od ovih uzročnika mogu jako dugo da prežive u spoljašnjoj sredini što je od značaja za kontrolu i suzbijanje zaraznih bolesti.
<br> <br>
Zarazne bolesti se ubrajaju u oboljenja pasa sa vrlo visokim stepenom mortaliteta (uginuća) čak i u situacijama kada se terapija započne u prvim danima oboljenja. Zbog toga osnovni vid zaštite protiv ovih bolesti predstavlj a vakcinisanje pasa čime se organizam stimuliše na proizvodnju zaštitnih antitela.
<br> <br>
Postoje dva tipa vakcina. Prvi je tip vakcine koja sadrži modifikovani živi virus koji dovodi do nekog oboljenja.Ovaj virus je oslabljen do te mere da ne dovodi do oboljenja, ali stimuliše organizam psa da produkuje antitela. Drugi tip vakcine sadrži inaktivisani ili mrtav virus, koji takođe ima sposobnost da u organizmu jedinke stimuliše imuni odgovor. Bez obzira o kojoj se vrsti vakcine radi neophodno je vršiti ponavljanje vakcinacije u doređenim vremenskim intervalima da bi se održao adekvatan nivo antitela u organizmu, koji omogućava sigurnu zaštitu.
<br> <br>
Iako su vakcine najefikasniji metod preventive i borbe protiv zaraznih bolesti događa se da i vakcinisani psi, posebno mlađi obole. Postoji nekoliko razloga za to: neadekvatan režim transporta i/ili čuvanja; nepravilan način davanja vakcine; prerano ili prekasno davanje vakcine; davanje vakcine kojoj je istekao rok trajanja; deljenje jedne doze vakcine na više delova i davanje neodgovarajuće doze; nemogućnost psa da imunološki odgovori na datu vakcinu.
<br> <br>
Pas koji se vakciniše mora biti zdrav i jedino u tom slučaju se može očekivati povoljan imunološki odgovor vakcinisane jedinke. Zbog toga veterinar pre davanja vakcine izvršava klinički pregled životinje i odlučuje o tome da li je pas u odgovarajućem zdravstenom stanju koje omogućava nesmetanu vakcinaciju. Veterinar takođe može na pregledu otkriti neke značajne promene koje vlasnik može da previdi.
<br> <br>
Štenad i mladi psi su jako osetljive starosne kategorije na određene zarazne bolesti i oni moraju biti vakcinisani čim je njihov imunološki sistem dovoljno razvijen. U bolesti protiv kojih je vakcinacija obavezna ubrajaju se besnilo, štenećak, zarazna upala jetre (infektivni hepatitis), parvovirusna infekcija pasa, leptospiroza, parainfluenca i koronavirusna infekcija pasa.
<br> <br>
Budući da je svako štene ili odrastao pas slučaj za sebe i da je od osnovne važnosti propisno rukovanje vakcinama, vakcinaciju bi trebalo poveriti isključivo stručnim i odgovornim licima.
<br> <br>

ŠTENEĆAK (Distemper)
<br> <br>
Štenećak je veoma kontagiozno virusno oboljenje, rašireno u svetu i predstavlja jedan od vodećih uzroka uginuća pasa, koja su uzrokovana infektivnim bolestima.
<br> <br>
Virus je izuzetno otporan u spoljašnjoj sredini i može tako da preživi godinama. Štenećak se najčešće javlja kod nevakcinisane štenadi u starosti 3 do 8 meseci, mada i odrasli psi koji nisu vakcinisani oboljevaju u vrlo velikom broju.
<br> <br>
Virus štenećaka ima izraziti afinitet prema epitelnim ćelijama.To su ćelije koje se nalaze na površini organa za disanje, organa za varenje, nalaze se u koži, sluznicama i mozgu.
<br> <br>
Bolest se javlja u više formi, a sekundarne infekcije i komplikacije zantno otežavaju tok i prognozu bolesti.
<br> <br>
Prvi znakovi oboljenja se pojavljuju 3 do 15 dana od infekcije. U prvom stadiju oboljenja primećuje se veoma visoka temperatura, gubitak apetita, apatija i vodenast iscedak iz nosa i očiju. Ovi simptomi se često zamene sa simptomima prehlade, tako da to treba imati na umu.
<br> <br>
U sledećih nekoliko dana boja i gustina iscetka se menja ka žućkastom, lepljivom i gustom iscetku, ponekad čak i veoma tamnom. Pojavljuju se i ostali simptomi oboljenja organa za disanje u vidu kašlja, bronhitisa, upale pluća. Na koži abdomena mogu da se pojave gnojni čirevi. Proliv je čest kod pasa obolelih od štenećaka i može da dovede do ozbiljne dehidratacije organizma. U sledećim danima bolesti dolazi do naizmeničnog pada i rasta temperature, dok opšte stanje obolele živvotinje takođe varira. Prognoza je dubiozna.
<br> <br>
U drugom slučaju oboljenja 2 do 3 nedelje nakon infekcije kod nekih pasa dolazi do do pojave nervnih simptoma koji započinju kao kratki napadi i grčevi, trešenje glavom i žvakaći pokreti. Kasnije, mogu da se jave epileptični napadi, nekontrolisano kretanje, cviljenje,gubitak ravnoteže i koordinacije. Obično psi koji ispolje nervne simptome ne preživljavaju, ili ako prebole ostaju trajna oštećenja u manjem ili većem stepenu.
<br> <br>
Postoji još jedan oblik štenećaka koji se javlja kada virus napadne kožu šapa i nosa, pri čemu na ovim mestima dolazi do promena sličnih orožavanju (Hard pad disease - bolest tvrdih šapa). Terapija - obzirom na kompleksnost oboljenja tretman mora biti poveren veterinaru.
<br> <br>
Antibiotici da bi se sprečile sekundarne infekcije, nadoknada tečnosti intravenskim infuzijama, korekcija acido - baznog statusa telesnih tečnosti, sedativi i antikonvulzivni lekovi pokazali su se kao zadovoljavajućim u terapiji.
<br> <br>
Uspeh lečenja zavisi od brzine reagovanja vlasnika da prepozna prve simptome i zatraži profesionalnu pomoć kao i od sposobnosti psa da odgovori na virusnu infekciju.
<br> <br>
Preventiva - vakcinacija protiv štenećaka mora biti vršena kod svih starosnih kategorija pasa i mora biti pod kontrolom veterinara.
<br> <br>

ZARAZNA UPALA JETRE PASA (HEPATITIS)
<br> <br>
Infektivni hepatitis je visoko kontagiozno virusno oboljenje od kojeg oboljevaju psi svih starosnih kategorija. Primarno dolazi do oštećenja jetre, bubrega i krvnih sudova.
<br> <br>
Simptomi bolesti variraju od latentnog oboljenja sa srednje izraženim kliničkim znacima, subkliničke infekcije do ekstremno brze i fatalne smrti. Ponekad je ovo oboljenje teško klinički razlikovati od štenećaka.
<br> <br>
Nekoloki dana po infekciji virus se umnožava u organizmu i izlučuje preko stolice, pljuvačke i urina. U ovom stadijumu bolest je i najviše kontagiozna. Prenos na druge pse je direktnim kontaktom preko stolice, urina ili salive. Psi koji prebole mogu izlučivati virus mesecima i predstavljaju značajan izvor zaraze.
<br> <br>
Najteži oblici bolesti se pojavljuju kod štenadi u prvim mesecima života, iako su prijemčivi psi svih starosti.
<br> <br>
U perakutnom obliku koji se javlja iznenada, pojavljuje se krvav proliv, kolaps i uginuće. Štenad može uginuti i bez vidljivih simptoma.
<br> <br>
Akutni oblik započinje visokom temperaturom, krvavim prolivom, gubitkom apetita i povraćanjem. Svako pokretanje je bolno. Stomak može biti otečen kao posledica bolnog uvećanja jetre. Psi su osetljivi na svetlost (fotofobija), a kasnije se mogu pojaviti i žutica, upala krajnika, krvarenja dsni. Kod lakših infekcija psi mogu pokaztai jedino letargično raspoloženje i gubitak apetita. U tim slučajevima potrebno je izvršiti analize krvi da bi se potvrdila dijagnoza.
<br> <br>
Nakon pojave akutnih simptoma oko 25 % pasa pokazuju karakteristično zamućenje oka na jednom ili oba oka. To je tzv. plavo oko. Kod nekih pasa prolazi spontano, dok kod ozbiljnijih slučajeva zahteva veterinarski tretman.
<br> <br>
Terapija mora biti pod veterinarskim nadzorom.
<br> <br>
Infektivni hepatitis je bolest koju je moguće prevenirati redovnim vakcinacijama.
<br> <br>

PARVOVIROZA PASA
<br> <br>
Pseća parvoviroza je oboljenje koje je među vlasnicima pasa poznatije kao "mačija kuga". Ovaj naziv je pogrešan jer bolest nema nikakve veze sa mačkama niti je mačke prenose psima što mnogi vlasnici pasa misle.
<br> <br>
Parvovirus je vrlo kontagiozan virus i dugo preživljava u spoljašnjoj sredini. Raširen je među psećom populacijom u čitavom svetu. Virus ima afinitet prema ćelijama tankog creva, kosne srži i limfnim ćelijama.
<br> <br>
Moguće je da se inficiraju psi svih starosnih kategorija ali najčešće sa vidljivom kliničkom slikom oboljevaju psi koji su mlađi od godinu dana. Psi mlađi od šest nedelja starosti ređe oboljevaju jer ih štiti pasivno prenesen imunitet od majke.
<br> <br>
Infekcija obično nastaje peroralnim putem. Od trenutka unošenja infektivnih čestica do pojave prvih kliničkih simptoma obično prođe oko pet dana. Kada virus stigne u organizam psa,on prvo dospeva u timus, sledećeg dana napada druga limfna tkiva, trećeg i četvrtog dana od infekcije nalazi se u krvi, a između četvrtog i sedmog dana napada ćelije crevnih kripti.
<br> <br>

Klinička slika
<br> <br>
Klinička slika obično počinje sa upornim i jakim povraćanjem. Pas u početku povraća hranu koju je jeo, a zatim povraća tečnost koja može da bude penasta, žuta, žutozelena ili beličasta. Ponekad u povraćenom sadržaju mogu da se vide i primese krvi. Pas postaje izrazito slab i bezvoljan. Ne pokazuje nikakav apetit. Najčešće želi da uzima tečnost i to prvenstveno vodu, ali čim vodu popije, ispovrati je. Pas je izrazito depresivan, zavlači se na tamna, skrivena mesta, slabo ili nikako ne reaguje na pozive vlasnika. Sledeći simptom koji se pojavljuje, obično sledećeg dana, a ponekad i istovremeno sa povraćanjem, je obilan proliv. U početku je stolica po konzistenciji gušća, ali postaje sve ređa i ređa, dok na kraju ne bude potpuno vodenasta. Vodena stolica je boje trule višnje jer sadrži krv u sebi. Pas teško i kontroliše defekaciju, tako da i one životinje koje su naučile gde treba da obavljaju nuždu, to ipak urade na zabranjenom mestu pa čak i na mestu gde spavaju.

<br> <br>
Dijagnoza
<br> <br>
Veterinar kliničkim pregledom ustanovljava da pas ima visoku telesnu temperaturu, u slučaju da je pas doveden u toku pojave prvih simptoma, ili normalnu pa i subnormalnu temperaturu ako je bolest poodmakla. Pas je izrazito bezvoljan, slabo reaguje na sve nadražaje iz spoljašnje sredine i primetno je dehidrirao. Opšte stanje psa se drastično pogoršava ako dođe do razvoja sekundarnih bakterijskih infekcija, ako se pas drži u uslovima loše higijene, ako boravi u hladnim ili slabo zagrejanim prostorijama ili ako je zaražen i crevnim parazitima. Dešava se da dođe i do naglog uginuća pasa, posebno mlađih kategorija ako parvovirus napadne srčani mišić i dovede do razvoja miokarditisa (upala srčanog mišića).
<br> <br>
Veterinar treba da posumnja na parvovirusnu infekciju kod svakog psa koji mu je doveden sa akutnom dijarejom ili povraćanjem pogotovu ako je pas mlađi od godinu dana. Ranija vakcinacija pa i revakcinacija psa ne isključuje uvek mogućnost da je pas oboleo od parvoviroze. Za postavljanje dijagnoze korisno je da veterinar izvrši pregled krvne slike psa, jer na osnovu dobijenih rezultata usmerava svoje dalje preglede i analize. Na osnovu izvršenog pregleda krvi veterinar može da eliminiše neke druge diferencijalne dijagnoze kao što su na primer strano telo u gastrointestinalnom traktu ili bakterijske infekcije. Serološka dijagnostika je najpouzdaniji metod za otkrivanje parvovirusa ali kod nas nema mogućnosti da se ona primenjuje u svakodnevnoj praksi.

<br> <br>
Terapija
<br> <br>
Zbog najčešće nemogućnosti da se parvovirus labaratorijskim metodama otkrije, kao i zbog toga što je terapija parvovirusne infekcije slična kao i terapija drugih teških oblika gastroenteritisa, veterinar terapiju počinje da primenjuje čim izvrši osnovne kliničke preglede. Najvažniji princip u terapiji je da se spreči dehidracija psa. Infuzioni rastvori se daju venskim putem, poželjno je nekoliko puta na dan uz odgovarajuću supurativnu terapiju. Na osnovu svog iskustva i procene veterinar će da odluči da li će ili neće da primeni antibiotsku terapiju. Davanje bilo kakvih oralnih preparata treba izbegavati 24-48 h od početka bolesti, a kod težih slučajeva čak i tri do pet dana od početka bolesti. Dešava se da i pored adekvantne terapije i savesnog postupanja vlasnika pas ugine od mnogobrojnih mogućih komplikacija.
<br> <br>
Psi oboleli od parvoviroze predstavljaju opasan izvor infekcije za druge pse, zato ih treba držati strogo odvojeno od drugih pasa. Ljudi koji dolaze u kontakt sa bolesnim psima treba da izvrše sve preventivne i dezinfekcione mere kada dolaze u kontakt sa zdravim životinjama. Period izolacije obolelog psa treba da traje najmanje još jednu nedelju od potpunog prezdravljenja obolelog psa.

<br> <br>
Profilaksa
<br> <br>
Mere preventive se svode na redovnu vakcinaciju pasa po propisanoj šemi. Prva vakcina se daje štencima između 6-8 nedelje starosti, revakcinacija se vrši posle 3-4 nedelje, i treća vakcinacija se daje 4 nedelje od prethodne vakcine. Najčešće se vakcina protiv parvoviroze daje u kombinaciji sa vakcinama protiv još nekoliko čestih psećih oboljenja. Preporučuje se da se skotnim kujama daje mrtva vakcina protiv parvovirusne infekcije oko 45. dana graviditeta da bi majka na štence, putem pasivnog imuniteta, prenela zaštitu. Vlasnici pasa treba da znaju da prva vakcina ne predstavlja dovoljnu zaštitu protiv parvovirusne infekcije, tako da štene treba držati u izolaciji od drugih pasa sve dok ne primi i revakcinu i od nje prođe 7-10 dana.

<br> <br>
KORONA VIRUSNA INFEKCIJA
<br> <br>
Corona virusna infekcija je oboljenje kome podležu psi različitih starostnih kategorija, ali najviše oboljevaju štenci. Corona virus je raširen među psećom populacijom svuda u svetu, slično kao i parvovirus, ali je u odnosu na parvovirus je manje letalan.
<br> <br>
Klinički znaci corona virusne infekcije variraju od vrlo blagih, pa i neprimetnih simptoma, pa do vrlo ozbiljnih simptoma čija je glavna manifestacija jako povraćanje i proliv. Kod pasa obolelih od corona virusne infekcije uglavnom ne dolazi do povišenja telesne temperature. Stolica obolelog psa varira u izgledu i boji i može da bude žućkasto-narandžasta, crvenkasta ili sukrvičava. Po konzistenciji može da bude kašasta ali i potpuno vodenasta, kao i sa dosta sluzi.
<br> <br>
Veterinar može da postavi sumnju da se radi o corona virusnoj infekciji kod svih pasa koji naglo oboljevaju od akutne dijareje i povraćanja posebno ako je više pasa istovremeno afektovano. Važne podatke daje i vakcinalni status pasa kao i neki od pratećih kliničkih manifestacija. Za razliku od parvovirusne infekcije, kod corona virusne infekcije retko na početku dolazi do povišenja telesne temperature, retko se pojavljuje i izrazita leukopenija (smanjenje broja belih krvnih zrnaca u krvi) što je jedan od simptoma parvovirusne infekcije, takođe retko dolazi do pojave veće količine krvi u povraćenom sadržaju i u stolici što je često kod parvoviroze. Međutim, vrlo često dolazi do mešane infekcije psa i sa parvo i sa corona virusom, i to po podacima američkih autora čak u 25 % slučajeva. Mešana infekcija daje vrlo teške kliničke simptoma i najčešće je fatalna po obolelog psa.
<br> <br>
Da bi se postavila tačna dijagnoza, neophodni su labaratorijski pregledi koji u našim uslovima najčešće nisu mogući, a i potrebno je odrečeno vreme za njihovo izvođenje, tako da je neophodno odgovarajuću terapiju započeti samo pri postavljanju sumunje na corona virusnu infekciju. Na sreću, corona virusna infekcija najčešće nije fatalna i zahteva samo supurativnu terapiju, pa labaratorijska dijagnoza nije neophodna za uspešnu terapiju.
<br> <br>
Terapija corona virusne infekcije se na prvom mestu zasniva na nadoknadi tečnosti putem infuzionih rastvora, kao i na teapiji sredstvima koja zaustavljaju proliv. Većina obolelih pasa se uz odgovarajuću terapiju brzo oporavlja. Uginuća od corona virusne infekcije su retka ali su moguća, posebno kod štenaca.
<br> <br>
Kao profilaktička mera protiv corona virusne infekcije je vakcinacija pasa. Međutim, pošto se predpostavlja da postoje više sojeva corona virusa, kao i zato što corona virusna infekcija najčešće nije letalna, vakcinacija se preporučuje kod onih pasa koji su dosta izloženi kontaktu sa drugim psima, na primer psi koji borave u odgaivačnicama ili pansionima za pse, ili psi koji se često izvode na izložbe pasa.

<br> <br>
ROTAVIRUSNA INFEKCIJA PASA
<br> <br>
Rotavirusne infekcije kod male dece, posebno beba, su jedan od najčešćih uzroka dijareje i mogu da budu i fatalne. Kod pasa dijareje izazvane rotavirusom su daleko manje opasne i obično su samolimitirajuće. Najčešće se inficiraju novorođena štenad. Glavni simptom oboljenja je dijareja koja može da bude vodenasta ili sluzava. Dijareja obično kratko traje i prolazi bez ikakvih posledica po zdravlje i napredovanje štenaca. Opisani su i slučajevi uginuća štenaca od rotavirusne infekcije ali su oni izuzetno retki i obično su povezani sa lošim uslovima držanja i nege štenaca. Većina odraslih pasa nosi antitela protiv rotavirusne infekcije jer su u toku života došli u kontakt sa ovim virusom, ali je oboljenje prošlo bez simptoma ili su simptomi bili jako blagi. Zbog toga je većina štenaca zaštićena od rotavirusne infekcije putem pasivnog imuniteteta (imunitet koji se sa majke prenosi na potomstvo).
<br> <br>
Terapija rotavirusnih infekcija je ista kao i terapija svih drugih akutnih proliva, znači obolelom psu se nadoknađuje izgubljena tečnost i strogo se pazi na način ishrane i vrstu namirnica koje se u ishrani obolelog psa koriste. Većina obolelih pasa se jako brzo oporavlja. Još uvek ne postoji vakcina protiv rotavirusne infekcije pasa, a i pitanje je da li je uopšte potrebno vakciniti pse protiv ove bolesti.
<br> <br>

BESNILO (RABIES, LYSSA)
<br> <br>
Besnilo je smrtonosno oboljenje svih domaćih i divljih toplokrvnih životinja i čoveka. Ne postoji efikasan lek protiv ove bolesti.
<br> <br>
Na ovim prostorima glavni izvor besnila su lisice, vukovi, a sporadično i druge dilvlje životinje.Najčešći način infekcije ljudi i pasa je prilikom lova, zatim u sredinama koje su u blizini staništa ovih divljih životinja. Čovek se inficira preko sline obolele životinje, a glavnu vezu u prenosu besnila na ljude predstavljaju nevakcinisani psi i mačke. U principu, bilo koja strana ili divlja životinja koja dozvoljava nesmetani pristup ne ponaša se uobičajeno i potrebno je biti obazriv.
<br> <br>
Virus besnila, koji se nalazi u pljuvačci, obično u organizam prodire preko ugrizne rane ili preko otvorene rane na koju dospe slina.
<br> <br>
Period inkubacije varira i iznosi od 3 do 8 nedelja, ali može biti i u trajanju od 7 dan pa do 1 godine. Virus sa mesta ulaska (ugriz) do mozga putuje preko nerava i što je mesto ugriza udaljenije od centralnog nervnog sistema to je inkubacija duža. Nakon toga virus ponovo putem nerava putuje do usta gde se putem pljuvačke izlučuje.
<br> <br>
Simptomi besnila su posledica upale mozga. Prvi znaci su u vidu promenjenog ponašanja - agresivnost, zavlačenje u tamne prostore, sa kasnijim razvojem svih ostalih nervnih poremećaja. Groznica, povraćanje i proliv se takođe pojavljuju. Jednom razvijeni simptomi besnila su fatalni za obolelu jedinku.
<br> <br>
Jedini način borbe protiv ove smrtonosne bolesti je pravovremena i redovna vakcinacija. Psi se vakcinišu u starosti 3 - 4 meseca i u zavisnosti od upotrebljene vakcine revakcinišu za 1-3 godine. Psi po Zakonu moraju biti vakcinisani protiv besnila.
<br> <br>
Svaki pas koji ugrize čoveka mora biti pod nadzorom veterinara 14 dana i nakon toga se odlučuje o njegovojn sudbini.
<br> <br>
Ljudi koji nastradaju od ugriza psa trebalo bi da potraže pomoć lekara i da zahtevaju od vlasnika psa koji ih je napao potvrdu o vakcinaciji. Dalji tretman u mnogome će zavisiti od pregleda psa. Osnovna zaštita u borbi protiv besnila je vakcinacija pasa. Redovno vakcinisana životinja ne može oboleti od besnila niti preneti zarazu na bilo kog drugog.
<br> <br>

LEPTOSPIROZA
<br> <br>
Ovo oboljenje je prouzrokovano bakterijama iz roda Spiroheta. Od ove bolesti mogu oboleti i druge domaće i divlje životinje kao i čovek Kod ljudi ova se bolest zove Vilova bolest. Bolest se širi preko urina zaražene životinje, a jedan od glavnih rezervoara su glodari (pacovi). Infekcija kod psa nastaje ili ulaskom uzročnika preko kože ili preko usta inficiranom vodom ili hranom kontaminiranom zaraženim urinom.
<br> <br>
Znaci oboljenja se pojavljuju u vidu groznice, apatije, gubitkom apetita i depresijom. Najviše su zahvaćeni bubrezi. Mogu se pojaviti i krvarenja po vidljivim sluznicama, kao i žutica. Često je povraćanje i proliv.
<br> <br>
Dijagnoza se postavlja na osnovu pregleda, a može biti potvrđena i u laboratoriji.
<br> <br>
Antibiotske kombinacije su efikasne u tretmanu. Kao potpomažuća terapija vršin se kontrola povraćanja i proliva i nadoknada tečnosti. Kod nekih pasa može doći do hroničnog oštećenja bubrega. U preventivne mere ubraja se vakcinacija koja se sprovodi jednom godišnje.</p>
                            </div>
                        </li>
                        <li>
                            <a href="#">Nega kože i dlake<span class="st-arrow">Open or Close</span></a>
                            <div class="st-content">
                                <p>NEGA KOŽE I DLAKE <br> <br>


RAST DLAKE
<br> <br>
Rast dlake kod psa pod kontrolom je većeg broja fizioloških mehanizama. Dlaka psa ne raste kontinuirano nego u određenim vremenskim intervalima. Jedno kraće vreme raste, zatim nastupa period mirovanja i odumiranja. Nakon toga dolazi do linjanja pre nego otpočne novi ciklus. U proseku je potrebno oko 130 dana da bi dlaka narasla, s tim da postoje velike rasne varijacije.
<br> <br>
Razni hormonski poremećaji, bolesna stanja, deficiti vitamina, kao i prisustvo parazita mogu dovesti do usporenog rasta dlake i njenog lošijeg kvaliteta. Ako vlasnik posumnja da njegov pas ima ispod prosečan kvalitet dlake trebao bi potražiti savet veterinara.
<br> <br>
Uticaj spoljašnje sredine je takođe od velikog značaja za kvalitet dlake. Psi koji stalno žive napolju izloženi različitim vremenskim prilikama imaju bogatiju dlaku i bolji kvalitet. Ovo pogotovo važi za pse kakav je npr. nemački ovčar, koji imaju jako razvijenu podlaku sa srednje dugom pokrovnom dlakom.
<br> <br>

LINJANJE
<br> <br>
Većina pasa se linja najmanje jedanput godišnje. Kuje mogu da se linjaju nakon teranja, za vreme graviditeta ili nakon odbijanja štenaca.
<br> <br>
Kod pasa kao što je nemački ovčar linjanje može izgledati dosta neuredno ili čak upućivati na neku kožnu bolest budući da jako razvijena podlaka otpada u pramenovima. Za ovakav tip dlake to je sasvim normalna pojava.
<br> <br>
Interesantno je da veća izloženost svetlu, bilo prirodnom ili veštačkom, pojačava intenzitet linjanja. To je jedan od razloga zašto se psi koji se drže u stanovima ili kućama intenzivnije linjaju.
<br> <br>
Kada pas započne sa linjanjem potrebno je svakodnevnim četkanjem odstranjivati što je više moguće mrtve dlake, a ponekad je prethodno potrebno i okupati psa.
<br> <br>

ČETKANJE
<br> <br>
Četkanje psa svakodnevno po nekoliko minuta potpomaže održavanju higijene i čistoće kože, kao i kvalitetu dlake. Za različite rase pasa postoje različiti tipovi četki, češljeva ili rukavica za tu namenu. Za nemačkog ovčara treba upotrebljavati srednje gust češalj koji ima specijalno dizajnirane zupce kojima se omogućava i izvlačenje podlake. Pokrovnu dlaku treba četkati standardnim četkama.

<br> <br>
KUPANJE
<br> <br>
Generalno, pse koji imaju razvijenu podlaku kao nemački ovčar, treba kupati 1-2 puta godišnje i to najbolje u proleće i jesen. Tokom ostalog perioda redovno četkanje ili upotreba suvih šampona je dovoljno za održavanje higijene kože i dlake.
<br> <br>
Preterano kupanje može dovesti do odstranjivanja prirodne masnoće kože, koja je esencijalna za zdravlje krzna psa.
<br> <br>
Upotreba šampona za ljudsku upotrebu nije preporučljiva za kupanje pasa, budući da kiselost kože čoveka i psa nije ista. Najbolje je upotrebljavati kvalitetne komercijalne ili veterinarske šampone koji se prave isključivo za pse. Naravno, prilikom upotrebe ovih sredstava neophodno je pridržavati se uputstava proizvođača.

<br> <br>
OBOLJENJA ANALNIH VREĆICA
<br> <br>
Uzroci koji dovode do oboljenja analnih vrećica nisu u potunosti razjašnjeni. Dugotrajni prolivi, neadekvatna ishrana i nestručna manipulacija ovim organima mogu da dovedu do nekog od oboljenja. Poremećaji u funkciji analnih vrećica su najčešći problemi koji se javljaju u analnoj regiji kod pasa. Postoji više oboljenja koja se sreću kod pasa :
<br> <br>
-Začepljenje izvodnih kanala vrećica - obično je obostrano, primećuje se ispunjenošću vrećice sadržajem različit boje i konzistencije, ponekad postoji srednja bolnost na palpaciju upala analnih vrećica - postoji izraženija bolnost pri palpaciji, a u sadržaju je moguća i pojava krvi
<br> <br>
-Apsces analne vrećice - obično je jednostran i karakteriše se značajnim uvećanjem vrećice koja je najčešće ispunjena gnojnim sadržajem, zapaljeno je i okolno tkivo, bolno prilikom palpacije, često praćeno povišenom telesnom temperaturom
<br> <br>
-Ruptura analne vrećice - ukoliko se apsces ne podvrgne veterinarskom tretmanu dolazi do njegovog pucanja i izlaska sadržaja kroz novostvorenu fistulu
<br> <br>
Najčešći klinički znaci problema sa analnim vrećicama su " vožnja na stražnjici", tenezmi, lizanje i grickanje regije oko anusa ili oko baze repa. Može se primetiti sekret oko anusa koji ima prepoznatljiv vrlo neprijatan miris. Griženje i lizanje analne regije može dovesti i do upale kože te regije koja je posledica autotraume.
<br> <br>
Dijagnozu ovih oboljenja bi trebalo prepustiti veterinaru koji će kliničkim pregledom ustanoviti objektivno stanje psa.
<br> <br>
Terapija koja se sprovodi kod oboljenja analnih vrećica često pored manuelnog pražnjenja uključuje i antibiotike, antizapaljenska sredstva, kao i hiruške zahvate i treba biti pod kontrolom veterinara.
<br> <br>

PERIANALNA FISTULA
<br> <br>
Ovo oboljenje se u prvom redu pojavljuje kod nemačkih ovčara. Nastaje kao posledica dugotrajnih upala i apscesa u perianalnoj regiji, neodgovarajuće higijene te regije, kao i široke baze repa u nemačkog ovčara.
<br> <br>
Odlikuje se dubokim, ulcerativnim fistulama iz kojih se cedi iscedak i koje jako slabo zarastaju. Hiruški tretman je najuspešniji u sanaciji ovog oboljenja iako i tada prognoza nije sasvim povoljna.</p>
                            </div>
                        </li>
                        <li>
                            <a href="#" id="ishrana">Ishrana štenadi<span class="st-arrow">Open or Close</span></a>
                            <div class="st-content"><br><br>
                                <p>U periodu od 40. dana života štenci se obično odbijaju od sise i počinju jesti čvrstu hranu kao i odrasli psi samo što su potrebe pasa u porastu mnogo veće od potreba odraslih pasa. Naime, psi koji su u porastu moraju dobijati mnogo veću količinu proteinskih, mineralnih, vitaminskih i energetskih materija. Proteini u ishrani pasa u porastu moraju biti lakosvarljivi i moraju imati aminokiselinski sastav primeren za rast. Mlađi psi  imaju veće potrebe za nekim mineralima  kao što su kalcijum i fosfor koji su veoma bitni za izgradnju skeleta. Količina i uravnoteženost hranljivih sastojaka dostupnih u hrani su kritične za razvoj štenaca koji rastu, a greške u ishrani kod pasa u porastu mogu imati štetne posledice , naročito na razvoj kostura, a te posledice mogu biti dugotrajne i ireverzibilne.
<br><br>
Za mlade životinje ishrana mora da osigura sve hranljive sastojke neophodne za njihovo održavanje i podsticanje brzog rasta i razvoja. Kako bi zadovoljili ove visoke  potrebe, mlade životinje moraju jesti relativno velike količine hrane, a nihov fizički kapacitet je za to ograničen malom zapreminom želuca. Zbog toga bi dnevna količina hrane trebala biti podeljena u nekoliko manjih obroka. Danas se na tržištu može kupiti hrana za rast koja je formulisana kako bi osigurala zadovoljavajuć unos energije i hranljivih materija u relativno manjoj količini hrane i trebala bi biti koncentrovana, ukusna, visokosvarljiva i sa uravnoteženim hranljivim materijama.<br><br> Hrana za pse može da se priprema svaki dan od hraniva sa kojima raspolažemo ali se u poslednje vreme u ishrani pasa sve češće koriste fabrički proizvedena hraniva sa pravilno izbalansiranim hranljivim sastojcima. Vlasnici koji koriste domaću hranu, kupuju sveže proizvode i sami pripremaju hranu teško mogu napraviti obrok koji će biti pravilno izbalansiran i koji će sadržati sve materije koje su neophodne za razvoj i zdravlje psa. Kod ovakvog načina pripremanja hrane uvek postoji opasnost od neuhranjenosti, od nedostataka hranjivih i mineralnih materija i vitamina. <br><br>Većina vlasnika je svesna da je pravilna ishrana neophodna za postizanje normalnog rasta i razvoja kod pasa koji rastu ali često vlasnici daju previše hrane svojim ljubimcima ili u hranu dodaju previše hranljivih dodataka. Psi u porastu imaju velik apetit i ako im se hrana daje nekontrolisano može doći do gojaznosti kod malih rasa pasa ili do naglog rasta kod velikih rasa pasa što može biti pogubno za životinju. Preterano brz porast može se nepovoljno odraziti na mladi kostur naročito kod brzorastućih velikih rasa. Primeri takvih poremećaja uključuju sindrom osteohondroze, displaziju kukova, sindrom klimavosti i enostozu (panosteitis). U nekim slučajevima preterani unos kalcijuma može doprineti ovim problemima. Iz tog razloga je važno da se vlasnici pridržavaju uputstava za pravilnu ishranu i da se redovno nadgleda zdravlje i napredovanje psa koji je u porastu kako bi se na vreme mogle ispraviti greške u ishrani.
Predoziranje vitamina A i D koji su rastvorljivi u mastima takođe može izazvati abnormalnosti u razvoju kostura i drugih delova tela pa zbog toga treba uvek biti pažljiv sa dodacima kao što je riblje ulje koje je bogat izvor ovih vitamina.
Pravilno uravnoteženoj hrani koja je formulisana za rast nije potrebno dodavati prehrambene dodatke u bilo kakvom obliku, a nepažljiva upotreba dodataka može biti zaista opasna i rezultirati ozbiljnim poremećajem u hranljivim materijama sa štetnim posledicama.<br><br>
U starosti od 5 do 6 meseci većina rasa pasa dostigne 50% svoje zrele odrasle težine. Većim rasama je potrebno više vremena da dostignu zrelost nego manjim. Nakon prestanka dojenja (između 6 i 8 nedelja starosti) energetske potrebe štenaca su dvostruko veće od potreba odraslih pasa iste rase, po jedinici telesne mase. Kako štenci rastu njihove potrebe se progresivno smanjuju pa su do doba kada štenci dostignu 40% telesne mase odraslih njihove potrebe samo 1.6 puta veće od potreba za održavanje odraslih životinja. Pri 80% njihove odrasle težine štencima je potrebno samo 1.2 puta više energije nego odraslom psu po jedinici telesne mase. (vidi ishranu odraslih pasa).<br><br>
Psi koji rastu takođe imaju veće potrebe u proteinima u odnosu na odrasle pse. Kao što znamo proteini su izgrađeni od aminokiselina, a za optimalan rast i sintezu tkiva psima su potrebne sledeće aminokiseline u obroku : arginin, metionin, histidin, fenilalanin, izoleucin, treonin, leucin, triptofan, lizin i valin (taurin).<br><br>
Veoma je važno da ishrana štenaca u porastu uključuje sve te esencijalne aminokiseline u primerenim količinama. Proteini takođe moraju biti visoke biološke vrednosti i svarljivi.<br><br>
Minimalni procenat proteina za rast varira između 11% i 22% od energetskog unosa (u zavisnosti od klime, rase pasa i izvora proteina). Iako bi 12% proteina iz laktalbumina ili drugog visokokvalitetnog izvora trebalo podržavati rast u večine mladih pasa, neka istraživanja sugerišu da je procenat proteina od 15% marginalna za gigantske rase. Istraživanja su takođe utvrdila da ishrana bogata proteinima (33%) ne uzrokuje razvoj osteokondroze u pasa.
Iako se često misli da će velike količine dodatnih  proteina doprineti razvoju dobrog telesnog stanja i mišića, to nije slučaj. Umesto toga, proteine koje pas pojede iznad svojih potreba metabolizovaće se za proizvodnju ili će biti uskladištene kao salo.<br><br>
Prvih nekoliko nedelja života štenaca njegove prehrambene potrebe su zadovoljene majčinim mlekom ukoliko je količina mleka adekvatna i štence nije potrebno dohranjivati. Kako se njihovo interesovanje za čvrstu hranu povećava u plitoj im se posudi može ponuditi sitno narezana mekana hrana ili suva pseća hrana namočena u mleko ili umak. Mleko nije neophodno u ishrani štenaca koji su prestali da se doje. Nakon prestanka dojenja sposobnost organizma da vari laktozu postaje manja pa njihovo hranjenje velikim količinama laktoze može izazvati proliv.
<br><br>
Broj dnevnih obroka pasa u odnosu na starost:
<br><br>
-štenci 6 nedelja starosti: 5-6 obroka
<br>
- štenci od 2 - 3 meseca - 4 - 5 obroka dnevno<br>
- štenci od 3 - 6 meseci - 3 - 4 obroka dnevno<br>
- štenci od 6 - 10 meseci - 3 obroka dnevno<br>
- odrasli psi 1 - 2 obroka dnevno<br>

Ne preporučuje se hranjenje po volji kod pasa u porastu zbog toga što imaju tendenciju previše jesti, a to može dovesti do preterane debljine ili abnormalnosti u razvoju kostura.</p>
                            </div>
                        </li>
                        <li>
                            <a href="#">Ishrana odraslih pasa<span class="st-arrow">Open or Close</span></a>
                            <div class="st-content">
                                <p>Prehrambene potreba pasa se menjaju kroz čitav njegov život i zavise od mnogih faktora poput starosti, fizičke aktivnosti, reproduktivnog statusa, stanja zdravlja i uslova okoline.<br><br>
Faza održavanja odrasle životinje smatra se razdobljem zadovoljavanja osnovnih potreba tokom kojih životinja nije izložena dodatnim fiziološkim stresovima rasta, skotnosti ili laktacije, redovnim radom ili povećanom fizičkom aktivnost i ekstremnim spoljašnjim temperaturama. Ishrana za održavanje namenjena je sledećim psima:<br><br>
- odraslim sa normalnom aktivnošću;<br>
- psima u kućici prilikom odmaranja;<br>
- sportskim i lovačkim psima prilikom odmaranja;<br>
- kujama koje nisu u periodu reprodukcije.<br>
Tokom ovog razdoblja potrebno je održavati optimalno zdravlje i aktivnost, izbegavajući sklonost ka debljini. Većina odraslih pasa na održavanju mogu zadovoljiti svoje potrebe u jednom obroku pa je prihvatljivo usvojiti režim ishrane jednom dnevno.Češće hranjenje nije štetno ako je ukupan dnevni unos hrane ograničen na dnevne potrebe psa.
Dnevna potreba za količinom hrane je individualna i zavisi od utroška energije, odnosno od toga koliko se pas opterećuje dnevno bilo kroz fizički napor (trčanje) ili psihički (obuka) i njegove telesne težine. Sa 9-12 meseci pas završava sa rastom i dostiže standardom predviđenu veličinu i samim tim više mu nisu potrebna mineralna, vitaminska i proteinska hraniva u istim količinama kao do tada. Kostur se dovoljno razvio i ne postoji mogućnost da dođe do nekih bitnijih poremećaja u daljem rastu i razvoju.Kod odraslih pasa najveće su potrebe u energetskim materijama, proteinima, vitaminima i na kraju mineralima.<br><br> Energetska hrana (masti, povrće i žitarice) treba da čini do 80% od ukupne količine hrane, a 15-20% proteinska hraniva (meso, soja itd.). Međutim, tačna mera se ne može dati iz jednog prostog razloga što je svaki pas poseban, i za svakog je potrebno posebno izračunavanje.Uravnoteženi unos energije važan je kako bi pas ostao zdrav u svim fazama svog života. Premali unos energije može dovesti do gubitka težine, letargije i lošeg opšteg stanja, dok preveliki unos energije može dovesti do gojaznosti i svih daljih komplikacija uzrokovanih njome kao što su deformacije kod štenadi velikih i divovskih rasa. Ovde će biti prikazane dnevne potrebe pasa u kalorijama (kcal) za održavanje života na osnovu težine:
<br><br>
2,5 kg (težina psa) - 230 Kcal/dan<br>
6 kg- 560Kcal/dan<br>
4,5 kg - 390 Kcal/dan<br>
9 kg - 650 Kcal/dan<br>
13,5kg - 885 Kcal/ dan<br>
18 kg - 1090 Kcal/dan<br>
22,5 kg - 1300 Kcal/dan<br>
27 kg - 1480 Kcal/dan<br>
32 kg - 1675 Kcal/dan<br>
36 kg - 1850 Kcal/dan<br>
40 kg - 2020 Kcal/dan<br>
45 kg - 2185 Kcal/dan<br>
50 kg - 2350 Kcal/dan<br>
54,5 kg - 2505 Kcal/dan<br>
59 kg - 2660 Kcal/dan<br>
63,5 kg - 2815 Kcal/dan<br>
68 kg - 2965 Kcal/dan<br>

 
<br><br>
Psi koji su živahni i trče duže vreme tokom dana imaju veće potrebe za 5 do 10%. U zavisnosti od aktivnosti i potreba, vlasnik treba da poveća obrok s tim da vodi računa da se ne daje mnogo veća količina od potrebne kako ne bi došlo do gojaznosti.<br><br>
Danas na tržištu postoje gotova industrijska hraniva koja su namenjena odraslim psima tako da vlasnici ne moraju da brinu o količini potrebnih kalorija za njihovog ljubimca nego treba samo pažljivo da prate uputstvo za upotrebu gotovih hraniva.<br><br>
Za domaće porcije, može se zapamtiti sledeće pravilo:<br>
-1/3 mesa;<br>
- 1/3 pirinča;<br>
- 1/3 povrća;<br>
- dodati neprženo biljno ulje i mineralno-vitamnisku dopunu u prahu.</p>
                            </div>
                        </li>
                        <li>
                            <a href="#">Teranje kod pasa<span class="st-arrow">Open or Close</span></a>
                            <div class="st-content">
                                <p>Teranje, skotnost i lažna trudnoća kod psa
<br><br>
 U ciklus koji se zove ”teranje”, ženke pasa ulaze sa 6 – 9 meseci starosti. Ovaj termin se koristi za ženke koje su u polnom žaru i koje su spremne za parenje. Period ”teranja” traje oko 18 dana i ponavlja se svakih 6 meseci.
<br><br>
Na samom početku polni organ ženke je uvećan i otečen i iz njega curi krvav iscedak. Mužjaci mogu namirisati ženke u teranju sa nekoliko kilometara razdaljine. Prvih 9 dana kod ženke dolazi do povećanja apetita. Oko 10-tog dana krvavi iscedak gubi boju i ženka je spremna za parenje.
Najbolje vreme za parenje je između 9 – 13 dana od početka teranja. Nakon parenja mužjak i ženka ostaju slepljeni zadnjim delovima tela oko 20 minuta. Nikako ne pokušavajte da ih razdvojite, jer ih možete povrediti.
<br><br>
Ukoliko ne želite da se Vaša ženka upari, postoje razna sredstva za eliminisanje mirisa ”teranja” u vidu sprejeva. Postoji i hirurški način sterilizacije ženki, pri kojoj se odstranjuju materica i jajnici. Veoma je važno da pre same sterilizacije, dobro razmislite da li je to ono što zaista želite, jer se sterilizacija radi jednom i zauvek. Operacija je bezbolna i radi se u opštoj anesteziji.
<br><br>
 

SKOTNOST
<br><br>
Ukoliko je došlo do parenja, znaci teranja će nestati veoma brzo. Kuja će se ponašati uobičajno tako da nećete moći znati da li je parenje bilo uspešno ili ne. Tek oko 30 dana doći će do promena. Kuja će izgubiti apetit, postaće nemirna, moguće je da se pojavi proliv i povraćanje. Međutim, sve ove promene nestaju za par dana, kada dolazi do povećanja apetita i stomaka. Veterinarskim pregledom može se potvrditi skotnost. Skotnoj kuju potrebno je posvetiti mnogo pažnje.
<br><br>
Pored osnovne nege, potrebno joj je pojačati ishranu. U periodu skotnosti, kuji je potrebna veće količina mleka, masti, vitamina A, D, i E, kao i kalcijuma i fosfora.  Možete joj davati dva žumanceta razmućena u ½ l mleka. Takođe, možete joj davati i dodatne vitaminske preparate. Veoma je važno da se kuja ne ugoji previše, a to će te najlakše sprečiti redovnim šetnjama. Takođe, vrlo je važno očistiti ženku od crevnih parazita kako se oni ne bi preneli na štence.
Neposredno pre porođaja kuji će se spustiti stomak, mlećne žlezde napuniti mlekom a sama kuja će početi sa sređivanjem mesta za buduće potomstvo.
<br><br>
 

DOLAZAK ŠTENACA NA SVET
<br><br>
Merenjem telesne temperature kuje, vrlo lako možemo predvideti vreme i dan okota. Nagli pad telesne temperature, sigurni je znak da će se kuja ošteniti u roku od 24 sata.
Nakon nekoliko trudova na svet stiže prvo štene. Kuja će pregristi posteljicu, olizati štene skidajući sa njega plodovu vodu a kad štene udahne, vrlo brzo pronalazi i put do majčinog mleka. Slede novi trudovi i novi štenci. Sam porođaj traje od 1 – 6 sati, a štenci izlaze u pauzama od nekoliko minuta do jednog sata. Štenci se rađaju slepi i nemoćni.
<br><br>
Ono što vlasnik može uraditi za vreme porođaja je da olakša štenetu koje ima teškoće da pronađe majčinu sisu i da ga sam postavi na istu, da prekine pupčanu vrpcu ukoliko kuja ne može. Takođe, često se dešava da preveliko štene zapne u porođajnom kanalu. Ako ga vlasnik kuje sam ne izvuče, štene će se udaviti. Potrebno je da vlasnik štene uhvati za rep i lagano ga okrećući izvlači napolje. Štene se ne sme vući za noge ili glavu jer može doći do prekida mišića i tetiva pa čak i otkidanja dela tela.

<br><br>
Kada se porođaj završi, kuja će otići da pije vode, a vlasnik treba da promeni prostirku i pregleda štence. 25 dana nakon okota sa štencima je sve u redu. Rastu i debljaju se na račun majčinog mleka, a vlasnik treba da pazi na pravilnu ishranu kuje.
<br><br>
 

 

 

LAŽNA TRUDNOĆA
<br><br>
Ukoliko je Vaša ženka prošla period teranja, a nije došlo do parenja, može doći do pojave lažne trudnoće. Simptomi lažne trudnoće su gotovo identični kao i kod prave, s tim što se stomak ne povećava. Mlečne žlezde se pune mlekom  a kuja se ponaša kao da će se ošteniti: nemirna je,  priprema mesto za štenjenje i u njega dovlači razne igračke koje pokušavati da podoji. Veoma je bitno da budete nežni sa njom i da joj posvetiti što više pažnje. Ukoliko ovakvo ponašanje potraje duže vreme, posavetujte se sa veterinarom.</p>
                            </div>
                        </li>
                        <li>
                            <a href="#">Stres kod pasa<span class="st-arrow">Open or Close</span></a>
                            <div class="st-content">
                                <p>

 <br><br>
Šta je stres?
<br><br>
Stres možemo objasniti kao promenjeno stanje unutar organizma (homeostatski disbalans) do kojeg dolazi zbog uticaja različitih spoljnih ili unutrašnjih nadražaja. U određenim se situacijama ili pod različitim okolnostima u našem telu (ili u telu naših ljubimaca) pokrene čitav niz biohemijskih i fizioloških procesa: žlezde pojačano izlučuju hormone (adrenalin, kortizol, ADH, spolne hormone…), ubrzava se rad srca, povisuju se krvni pritisak i telesna temperatura, ubrzava se disanje… drugim rečima, organizam dolazi u stanje pojačane aktivnosti. Takvo je stanje određena vrsta obrambenog mehanizma koji omogućuje telu da se prilagodi novoj situaciji ili da se pripremi na „akciju”, odnosno na beg ili borbu. Iz navedenog možemo zaključiti kako stres nije nešto nužno loše, čak štaviše , stres je nužan za preživljavanje.
<br><br>
 Kada stres ipak postaje problem? Nakon što određeni nadražaji (primer neka nesvakidašnja situacija) u organizmu izazovu stanje koje nazivamo stres, organizam se i dalje nalazi u takvom stanju bez obzira na to što ti nadražaji više nisu prisutni. Da bi se organizam vratio iz stresnog stanja u normalno stanje (homeostazu), potreban je određeni vremenski period, koji može trajati i do nekoliko dana. Ali kada organizam nema mogućnost za odmor, tj. kada je prečesto ili predugo pod uticajem nadražaja koji uzrokuju stresno stanje − stres postaje problem. Problemi koje primećujemo zapravo su posledica takvog stanja, a oni uključuju promene u ponašanju, raspoloženju, odnosima s okolinom i društvom te zdravstvene probleme.
<br><br>
Šta utiče na stres kod pasa?
<br><br>
Današnji način života ne utiče samo na nas ljude nego i na naše ljubimce. Psi se svakodnevno suočavaju s nizom situacija koje su za njih potpuno neprirodne, vrlo često fizički i mentalno naporne, a neretko konfliktne ili jednostavno preuzbudljive. Nekoliko ih puta dnevno izlažemo gužvi i buci. Tokom radnog dana osam ili više sati provode sasvim sami čekajući da se vratimo s posla. Druženje s drugim četveronožnim prijateljima najčešće se odvija na livadi koja je neretko premala za sve koji se tu nađu pa psi koji se žele skloniti u stranu i jednostavno biti sami često nemaju tu mogućnost. Ono što nazivamo igrom uglavnom se svodi na trčanje i međusobno lovljenje. Naši zahtevi i očekivanja takođe su im katkad nerazumljivi. Za vrijeme šetnje očekujemo da nas prate „uz nogu”, i to tempom kojim smo mi naviknuli hodati, a koji je za njih uglavnom prebrz. Ako žele otići u stranu kako bi istražili neki novi miris ili se upoznali s drugim psom, požurujemo ih ili ih čak kažnjavamo (korigujemo). Tokom učenja i treninga trošimo puno vremena na zabranjivanje nama neželjenih ponašanja umesto da svu pozornost usmerimo na ponašanja koja su nam poželjna. Verujući da tako nešto zaista funkcioniše u prirodi, trudimo se biti alfa-jedinke ili „vođe čopora” prisiljavajući pse da poštuju pravila koja samo mi odredili ne ostavljajući im mogućnost izbora. Mnogi se psi teško prilagođavaju na ovakvu ili sličnu svakodnevicu. Promene ponašanja koje primećujemo kod pasa, a neretko i promene njihovog opšteg zdravstvenog stanja, posledica su promena koje nastaju u njihovom organizmu, odnosno simptomi stresa.
<br><br>
Kako promene u organizmu utiču na ponašanje pasa?
<br><br>
Zbog pojačanog izlučivanja hormona nastaju i određene promjene u ponašanju naših ljubimaca. Na primer, potreba za čestim mokrenjem uslovljena je izlučivanjem hormona ADH, koji utiče na rad bubrega. To primećujemo u situacijama kada pas ostane sam nakon treninga koji je baziran na kažnjavanju, nakon iznenadne promene u okolini i sl. Želja za stalnom fizičkom aktivnošću (jurnjavom i „igrom”), nemogućnost primirenja i opuštanja, napetost mišića, potreba da se stalno nešto „izvodi”… sve su to posljedice izlučivanja velike količine adrenalina. Ponašanje koje gotovo uvijek krivo tumačimo je naskakivanje (kao kod parenja) na druge pse ili na vlasnika. Uzrok takvom ponašanju ne krije se u težnji psa za dominiranjem, već u pojačanu izlučivanju polnih hormona. Naskakivanje najčešće primećujemo tokom dugotrajne igre s drugim psima, ali događa se i u nizu drugih situacija, npr nakon šetnje, dolaska nepoznatih osoba ili nakon hranjenja. Razdražljivost, nedruželjubivost, slaba koncentracija i uopšte „loše” raspoloženje posledice su narušene ravnoteže neurotransmitera (dopamina i serotonina) odgovornih za raspoloženje našeg ljubimca. Osim na ponašanje, stanje stresa, posebice ako se organizam duže vremena nalazi u takvom stanju (tj. u stanju hroničnog stresa), utieče i na njihovo zdravlje. Hormon kortizol smanjuje obrambenu sposobnost organizma, odnosno oslabljuje imuni sistem pa zato i česta oboljenja, upale, infekcije, alergijske reakcije i probleme s kožom možemo tumačiti kao simptome stresa.
<br><br>
Kako smanjiti stres?<br><br>
Kao što vidimo stres može uzrokovati čitav niz problema. Velika većina problematičnih ponašanja pasa u većoj ili manjoj meri povezana su sa stresom.

Šta učiniti kako bismo sprečili moguće probleme i psima olakšali svakodnevicu? Jedna od najvažnijih stvari jeste naučiti razumeti što nam naši ljubimci govore, kako se osećaju, šta žele, naučiti prepoznati je li im nešto prenaporno ili uzbudljivo, jesu li umorni ili ih možda nešto boli. Kada znamo prepoznati da se pas ne može nositi s određenom situacijom, tada nam je puno lakše preduzeti nešto: maknuti ga iz situacije u kojoj se nalazi, promeniti svoje ponašanje prema njemu ili mu olakšati situaciju. Mnogo možemo (i moramo) učiniti tijekom odrastanja naših ljubimca. Dok su štenci, odnosno mladi psi, naš je zadatak je da nauče biti sigurni u sebe, koji usvoje stav „ja to mogu”, vrlo će se lako suočavati sa svakom situacijom tokom života. Poslednje, ali ne i manje važno, njihove potrebe moramo staviti ispred svojih ambicija. Biti najbrži na agilityju, prvi u takmičenju u poslušnosti, najbolji u napadu i obrani ili najlepši na izložbi… zapravo su to naše ambicije, ali ne i njihova potreba i želja. Ono što oni zaista trebaju nije mnogo: hrana i voda kako bi preživjeli, mogućnost da nesmetano koriste svoja čula i instinkte, porodicu kako bi osećali sigurnost i − ono što mnogo pasa nema − dovoljno vremena za odmor.
<br><br>
U suživotu sa psima ne smemo zaboraviti ono najvažnije – omogućiti im da budu samo psi.</p>
                            </div>
                        </li>
						<li>
                            <a href="#">

Škodljiva hrana<span class="st-arrow">Open or Close</span></a>
                            <div class="st-content">
                                <p>
                                <br><br>


Jabuke, kajsije, višnje, trešnje, breskve, šljive
<br><br>
Veća količina peteljki, semenki i lišća ovog voća može dovesti do ozbiljnih problema kod vašeg ljubimca.
U ovim delovima se nalazi supstanca koja sadrži cijanid a znaci trovanja su otežano disanje, raširene zenice, hiperventilacija i šok.
<br><br>
Prašak za pecivo, soda bikarbona
<br><br>
Ova dva sastojka većine kolača i peciva mogu da budu vrlo opasni ako se unesu u većoj količini i mogu da dovedu do disbalansa elektrolita, kongestivne srčane slabosti ili spazma mišića.
Mačke se, istina, ređe odlučuju da ližu i jedu praškaste materije ali psi često znaju da progutaju celu kesicu.
<br><br>
Čokolada
<br><br>
Vlasnici često nisu svesni da i mala količina crne čokolade može biti izuzetno opasna za njihove ljubimce.
Osim velike količine masnoća, čokolada sadrži kofein i teobromin koji stimulišu nervni sistem i mogu da budu toksični u većim količinama. Količina ovih supstanci zavisi od vrste čokolade tj. čokolada sa većom procentom kakaoa je opasnija.
U blažim stanjima može da se javi povraćanje ili proliv, ali ako su u pitanju veće količine javlja se uznemirenost, hiperaktivnost, grčenje mišića, pojačano uriniranje, dahtanje. U težim slučajevima javlja se pojačan rad srca i povišen krvni pritisak a nekada i epileptični napadi.
<br><br>
Grožđe i suvo grožđe
<br><br>
Ne zna se tačno koja je količina ovog voća potrebna da bi se javili simptomi ali se zna da kada dođe do problema samo agresivnom terapijom može da se pomogne da ne dođe do fatalnog ishoda. Najčešće se događa da dođe do akutne insuficijencije bubrega i vrlo brzo se stanje pogoršava te je zato najbolje izbegavati ovo voće u ishrani vašeg ljubimca.
<br><br>
Crni i beli luk
<br><br>
Psima i mačkama nedostaje enzim koji bi potpuno svario luk te dolazi do stvaranja gasova, povraćanja, proliva i ozbiljnih poremećaja funkcije gastrointestinalnog trakta.
Luk sadrži i toksični sastojak tiosulfat koji, ako je ishrana bogata lukom ili se unese velika količina odjednom, dovodi do raspadanja crvenih krvnih zrnaca (hemoliza). Simptomi mogu da se jave neposredno nakon jela ili nekoliko dana kasnije. Može doći do teške anemije i pacijenti bez tretmana mogu da uginu.
Luk u bilo kom obliku može da izazove problem, svejedno je da li je svež ili dehidriran (prah, granule).
<br><br>
Masna hrana
<br><br>
Ostaci od ručka, masnoća od pečenog mesa, velika količina poslastica za pse i mace omiljeni su našim ljubimcima ali mogu da dovedu do pankreatitisa. Znaci pankreatitisa su povraćanje, proliv, bol u abdomenu. Psi zauzimaju položaj koji im smanjuje bolnost i jako su osetljivi na sam dodir po stomaku.
Neke rase su posebno osetljive na veliku količinu masnoće i češće dolazi do pankreatitisa (patuljaste i toj pudle, koker španijel, patuljasti šnaucer).
Psi sa ovim simptomima zahtevaju agresivan tretman.
<br><br>
Kafa
<br><br>
Sadrži kofein i simptomi su slični onima kod trovanja čokoladom.
<br><br>
Žvake
<br><br>
Većina žvakaćih guma u sebi sadrži ksilitol, veštački zaslađivač, koji može kod pasa da dovede do hipoglikemije (pad nivoa šećera u krvi) i otkazivanja funkcija jetre .
<br><br>
Još neke namirnice koje treba izbegavati:
<br><br>
Muskatni orah<br>
Avokado<br>
Velike količine hleba (kvasac)<br>
Velike količine mlečnih proizvoda (masnoća)<br>
Pokvarene, stare namirnice<br>
</p>
                            </div>
                        </li>
                        <li>
                            <a href="#">Sterilizacija<span class="st-arrow">Open or Close</span></a>
                            <div class="st-content">
                                <p>

<br><br>

STERILIZACIJA I KASTRACIJA
Da li je zaista vredno uložiti u operaciju?
Da!
<br><br>
Ovo je jednokratni izdatak koji može dramatično poboljšati kvalitet života Vašeg ljubimca, a Vama sprečiti neke frustracije.
Ukoliko niste još uvek sigurni u to da li treba izvesti operaciju, uzmite u obzir trošak koji snosi celo društvo za prikupljanje i
negu svih neželjenih, zlostavljanih ili napuštenih životinja, koje su smeštene u azilima.
Sterilizacija i kastracija Vašeg kućnog ljubimca su pokazatelj odgovornog vlasništva.
<br><br>
Svake godine bespotrebno se izvrši eutanazija miliona neželjinih pasa i mačaka, uključujući štence i mačiće. Dobra vest je da svaki vlasnik kućnog ljubimca može učiniti nešto po tom pitanju.
Hirurškom sterilizacijom Vaših pasa i mačaka, činite da se sprečava rađanje neželjenih štenaca i mačića i poboljšavate zdravlje i kvalitet života svaog ljubimca.<br><br>
Šta se dešava sa ponašanjem i reprodukcijom kućnih ljubimaca?
Nasuprot stavu nekih ljudi, graviditet, makar samo jedan, ne poboljšava ponašanje ženki pasa i mačaka. U stvari, instinkt za parenje može dovesti do neželjenih oblika ponašanja, koji mogu rezultirati stresom i kod vlasnika i kod životinje. Takođe, iako neki vlasnici imaju dobre namere, mali broj njih je spreman da se posveti praćenju graviditeta kod ljubimca, nezi štenaca i mačića, kao i nalaženju dobrih domova za njih.
Šta je hirurška sterilizacija?<br><br>
Za vreme hirurške sterilizacije, veterinar odstranjije određene reproduktivne organe. Ako su Vaša mačka ili pas ženskog pola, veterinar odstranjuje jajnike, jajovode i matericu. Medicinski naziv ove operacije je  ovariohisterektomija, iako je uobičajeni naziv “sterilizacija”. Ako imate ljubimca muškog pola odstranjuju se
testisi, a operacija se zove “kastracija”. Iako su i sterilizacija i kastracija ozbiljne hirurške operacije, takođe
su one najčešće intervencije koje veterinari izvode nad mačkama i psima. Pre operacije, radi se temeljni pregled da bi se utvrdilo da je Vaš ljubimac dobrog zdravlja. Tokom operacije, pacijenti su pod dejstvom opšte anestezije, a za ublažavanje bolova daju se analgetici. Zamoliće vas da vodite računa o mirovanju Vašeg
ljubimca nekoliko dana posle operacije, dok rana bude zarastala. Koja je društvena korist od sterilizacije i kastracije?
Obe operacije sprečavaju neželjena legla i eliminišu mnoge  probleme u ponašanju, u vezi sa instinktom za parenje.
Koje su prednosti sterilizacije kućnog ljubimca ženskog pola?
<br><br>

Ženke pasa doživljavaju ciklus “polnog žara” na oko šest meseci, zavisno od rase. Taj ciklus može kod ženki pasa trajati i do 21 dan, za to vreme ona može ostavljati krvave mrlje po kući, može biti razdražljiva, plahovita i aktivno će tražiti mužjaka. Ženka psa će se u tom periodu verovatno tući sa ostalim ženkama pasa, uključujući i druge ženke u domaćinstvu.
Ženke mačaka mogu biti u fazi polnog žara svake dve sedmice tokom sezone parenja, dok ne postanu gravidne. Za to vreme može se očekivati da često mjauču i uriniraju na neprihvatljivim mestima Sterilizacija eliminiše cikluse polnog žara, ali i generalno smanjuje neželjeno ponašanje koje može dovesti do frustracije vlasnika i konačno, do odluke da se ljubimci ostave u azilu. Najvažnije, rana sterilizacija ženki pasa i mačaka može pomoći da se zaštite
od kasnijih ozbiljnih zdravstvenih problema, kao što su urinarne infekcije i tumori mlečne žlezde.
Koje su prednosti kastracije kućnog ljubimca muškog pola?<br><br>
Sposobnost za parenje mužjaka pasa i mačaka javlja se prosečnom uzrastu od 6 do 9 meseci. Kao i mužjaci
pasa, i mužjaci mačaka počinju da “obeležavaju” teritorije prskanjem urina jakog mirisa na vaš nameštaj, zavese i ostala mesta u Vašoj kući. Takođe, ukoliko postoji i najmanja šansa, mladi mužjaci mogu pokušati da pobegnu od kuće i lutaju, u potrazi za ženkom. Psi i mačke koji traže ženke u vreme polnog žara, mogu postati agresivni, mogu u borbi povrediti sebe, druge životinje ili ljude. Takođe, veće su šanse da automobili udare životinje koje lutaju.
Kastracija mužjaka pasa i mačaka umanjuje polni instinkt i ima umirujući efekat, čineći da su manje skloni lutanju, a zadovoljniji kod kuće. Kastracija vašeg kućnog ljubimca mužjaka, takođe smanjuje rizik razvoja bolesti prostate i tumora testisa.<br><br>
Postoje li rizici operacija?
Kao i kod svake hirurške intervencije, kod sterilizacije postoje anestetički i hirurški rizici, ali je mala učestalost komplikacija.<br><br>
Kako promene u koncentraciji reproduktivnih hormona mogu uticati na rizik od razvijanja određenih bolesti i stanja Vašeg ljubimca u budućnosti, Vaš veterinar će vas posavetovati o prednostima i rizicima sterilizacije.
Koje doba je najbolje za sterilizaciju ili kastraciju mog kućnog
ljubimca?<br><br>
Konsultujte svog veterinara o najprikladnijem terminu za sterilizaciju ili kastraciju Vašeg ljubimca, u odnosu na njegovu rasu, uzrast i fizičko stanje. Zapamtite, nasuprot popularnom verovanju, NIJE najbolje da se čeka da vaše ženke pasa ili mačaka prođu kroz prvi polni ciklus.<br><br>
Da li će opearcija uticati na narav ili metabolizam mog ljubimca?
Operacija ne utiče na inteligenciju ili sposobnost učenja, igru, rad ili lov kod Vašeg kućnog ljubimca. Mnogi ljubimci se bolje ponašaju posle operacije, postajući poželjniji prijatelji.
Takođe, ova operacija neće Vašeg ljubimca učiniti gojaznim.<br><br>
Dajući izbalansiranu hranu i redovnu dozu vežbanja svom ljubimcu, pomoćićete mu da održi optimalnu težinu i sprečićete zdravstvene rizike gojaznosti.

Zamolite svog veterinara da Vas posavetuje o najboljoj hrani i planu vežbanja za svaku etapu
života Vašeg ljubimca.
</p>
                            </div>
                        </li>
                        
                        <li>
                            <a href="#">Izvori za članke<span class="st-arrow">Open or Close</span></a>
                            <div class="st-content">
                                <p><a href="http://www.vetnovak.com/vise_da_znaju.asp" target="_blank">Veterinarska stanica Novak >>></a> <br> <br>
									
	<a href="http://intervet.co.rs/"  target="_blank">Veterinarska stanica Intervet >>></a><br> <br>
									<a href="http://veterina.info/"  target="_blank">Veterina.info >>></a>
                                </p>
                                
                            </div>
                        </li>
                    </ul>
                </div>
            </div>
        </div>



        <!-- footer -->

<div class="footer">
    <div class="sadrzaj_futera">
        <div class="sadrzaj_futera_levo">

            <h2>Naš prvi pas - Dugi</h2>
            <img src="images/dugi.jpg" alt="Dugi" rel="">
           
            <p>Dugi je nađen na ulici na Čukarickoj padini.Automobil ga je udario.Prednja noga mu je bila polomljena.Uspeli smo da se izborimo...<br>
             <a href="o_nama.html#dugi">Citaj dalje >>></a>
            </p>
            
           
        </div>
 <div class="sadrzaj_sredina">
            <h2>Prijatelj našeg udruženja</h2>
            <p><a href="http://www.plus.rs/" target="_blank"><img src="images/plus.jpg" alt="plus hosting" rel=""></a></p>   
           
           
            
        </div>
        
        <div class="sadrzaj_desno">
            <h2>Kontakt</h2>
            <p class="tel"> 
          
              <span>nvoalfa@gmail.com</span> 

                
            </p> 
         
            <!-- socijalne mreze -->
            <div class="social">
            
                <a class="fb" href="https://www.facebook.com/udruzenje.alfa" target="_blank"><img src="images/Facebook.jpg" alt=""></a>
                
                <a class="tw" href="#"><img src="images/Twitter.jpg" alt=""></a>
            </div>
            
        </div>
        <div class="sadrzaj_futera_tab">

            <h2>Naš prvi pas - Dugi</h2>
            <img src="images/dugi.jpg" alt="Dugi" rel="">
           
           <p>Dugi je nađen na ulici na Čukarickoj padini.Automobil ga je udario.Prednja noga mu je bila polomljena.Uspeli smo da se izborimo...  <br>
             <a href="o_nama.html#dugi">Citaj dalje >>></a>
            </p>
           
        </div>
    </div>
    <div class="border3"></div>
   <p class="privacy">Izrada sajta<br> <a href="https://www.facebook.com/milos.milosevic.370" target="_blank"><span>Miloš Milošević</span></a></p>
</div>
<script src="lib/index.js"></script>
<script src="https://ajax.googleapis.com/ajax/libs/jquery/1.11.1/jquery.min.js"></script>
<script>window.jQuery || document.write('<script src="./lib/jquery-1.11.1.min.js"><\/script>')</script>


<script type="text/javascript" src="http://ajax.googleapis.com/ajax/libs/jquery/1.6.4/jquery.min.js"></script>
		<script type="text/javascript" src="js/jquery.accordion.js"></script>
		<script type="text/javascript" src="js/jquery.easing.1.3.js"></script>
        <script type="text/javascript">
            $(function() {
			
				$('#st-accordion').accordion({
					oneOpenedItem	: true
				});
				
            });
        </script>

</body>
</html>